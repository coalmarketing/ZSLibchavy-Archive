---
title: Okrsek ve florbale st.H
post_id: '28692'
date: '2019-11-29T19:32:03.000Z'
author: PaedDr.Hana Šťovíčková
section:
  - Škola
images:
- url: https://zslibchavycz.b-cdn.net/wp/007-1-7.jpg
- url: https://zslibchavycz.b-cdn.net/wp/009-1-8.jpg
- url: https://zslibchavycz.b-cdn.net/wp/010-1-9.jpg
- url: https://zslibchavycz.b-cdn.net/wp/011-1-8.jpg
- url: https://zslibchavycz.b-cdn.net/wp/012-1-5.jpg
- url: https://zslibchavycz.b-cdn.net/wp/013-1-5.jpg
- url: https://zslibchavycz.b-cdn.net/wp/015-1-5.jpg
- url: https://zslibchavycz.b-cdn.net/wp/017-13.jpg
- url: https://zslibchavycz.b-cdn.net/wp/019-15.jpg
- url: https://zslibchavycz.b-cdn.net/wp/020-13.jpg
tags:
- akce
---

Ve středu 27. 11. jsme uspořádali okrskové kolo florbalového turnaje pro starší hochy. Celkem se sjelo **6 týmů** a jen jeden mohl postoupit do okresního kola. Naši florbalisté podali vynikající sportovní výkon a dostali se s dvěma výhrami a jednou remízou až do finále. Soupeřem jim byl tým chlapců ze ZŠ Bří Čapků ÚO. Poprvé v turnaji okusili porážku 1:2. Na třetím místě skončilo družstvo ze ZŠ Komenského z Letohradu. Velmi si ceníme **2\. místa** našeho týmu, neboť úroveň současného florbalu na základních školách stále stoupá a naši starší florbalisté, kterým bohužel chybí hráči, drží stále krok s městskými školami.   Nový kapitán týmu Honza Doležal podal vynikající výkon v útoku a vstřelil celkem 5 gólů. Svůj den měl Max Chromý, gólman týmu, který za svoje záda pustil jen 6 míčků. Chytil trestné střílení a byl oporou mužstva. S Honzou hrál Bobeš Kalousek, jediný zástupce osmáků, který zde zužitkoval svoji rychlost a um z hokeje. A také Kuba Aubus, jenž se opět po roce k nám vrátil a podal velmi dobrý výkon. V druhé trojce dominovali stále se lepšící Toba Vacek s Radimem Urbanem, naše sehraná dvojka, a benjamínek týmu Lukáš Holub, který vstřelil 4 branky a byl platným hráčem našeho týmu. Turnaj proběhl hladce také díky sportovnímu výkonu rozhodčích Jiřímu Vaňousovi a Filipu Šaldovi, kteří jsou absolventi naší školy. Celkem odpískali 11 zápasů a patří jim náš dík za celý organizační tým, což je i Tomáš Vopařil a Kuba Fišer.
