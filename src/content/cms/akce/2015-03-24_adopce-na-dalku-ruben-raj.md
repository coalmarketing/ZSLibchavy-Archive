---
title: Adopce na dálku - Ruben Raj
post_id: '5915'
date: '2015-03-24T23:00:00.000Z'
author: ZŠ &amp; MŠ Libchavy
section:
  - Škola
images: []
tags:
- akce
---

<p> Desetiletého Rubena Raje jsme adoptovali v roce 2008 v rámci projektu Adopce na dálku Diecézní katolické charity Hradec Králové. Podporovali jsme ho ve studiu, posílali jsme jednou ročně 5000,- Kč. Tento příspěvek byl použit na školní pomůcky, školné, školní brašnu a uniformu, cestovní výdaje, stravu a základní zdravotní péči. Žáci i zaměstnanci přispívali 10,- Kč, dále jsme přispívali ze sběru. S Rubenem si naši žáci dopisovali 2x ročně a to v anglickém jazyce, posílali si vzájemně obrázky. Ruben po celou dobu pilně studoval, po ukončení 10. třídy vystudoval ještě roční studium v oboru výpočetní techniky a tím završil své vzdělání. Ruben si našel práci v oboru. Žáci 7. ročníku: Ondřej Kulhavý, Filip Kulhavý, Denisa Charvátová a Lucka Aubusová si o Rubenovi připravili krátké povídání a to přednesli žákům všech ročníků ZŠ. Vytvořili nástěnný obraz plný fotografií, vysvědčení a jeho dopisů. Tento obraz byl součástí jejich prezentace. Je svědectvím Rubenova života, jeho úspěchů i dopisování si s našimi žáky. Všem tím sedmáci připomněli začátek adopce Rubena Raje, všechny důležité jeho životní i studijní momenty. Na závěr své prezentace seznámili žáky s ukončením spolupráce s Diecézní charitou Hradec Králové v rámci projektu Adopce na dálku a s Rubenovým úspěšným završením studia. Tím naše podpora končí a jsme velmi rádi, že jsme mohli Rubenovi pomoci zlepšit jeho životní úroveň. Děkuji žákům za pěknou prezentaci a všem za podporu Rubena Raje. Hana Pleváková </p>
