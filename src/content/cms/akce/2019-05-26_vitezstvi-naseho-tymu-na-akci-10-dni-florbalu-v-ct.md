---
title: Vítězství našeho týmu na akci 10 dní florbalu v České Třebové
post_id: '22892'
date: '2019-05-26T23:04:30.000Z'
author: PaedDr.Hana Šťovíčková
section:
  - Škola
images:
- url: https://zslibchavycz.b-cdn.net/wp/065-3.jpg
- url: https://zslibchavycz.b-cdn.net/wp/066-3.jpg
- url: https://zslibchavycz.b-cdn.net/wp/068-1-4.jpg
- url: https://zslibchavycz.b-cdn.net/wp/069-4.jpg
- url: https://zslibchavycz.b-cdn.net/wp/073-2.jpg
- url: https://zslibchavycz.b-cdn.net/wp/074-1-2.jpg
- url: https://zslibchavycz.b-cdn.net/wp/078-2.jpg
- url: https://zslibchavycz.b-cdn.net/wp/080-3.jpg
- url: https://zslibchavycz.b-cdn.net/wp/081-3.jpg
- url: https://zslibchavycz.b-cdn.net/wp/086-2.jpg
- url: https://zslibchavycz.b-cdn.net/wp/087-2.jpg
- url: https://zslibchavycz.b-cdn.net/wp/090-2.jpg
tags:
- akce
---

Ve středu 22. května 2019 se konal florbalový turnaj pro **starší hochy** a dívky . Celkem přijelo rekordních 31 týmů, z toho **18** chlapeckých družstev. Náš tým pod vedením kapitána **Jirky Vaňouse** s přehledem vyhrál svoji skupinu a postoupil do čtvrtfinále. To po taktické stránce hoši zvládli a dostali se mezi nejlepší čtyři týmy turnaje. I když zakusili hned v prvním zápase porážku, oklepali se a dokázali poté porazit družstva z Gymnázia Česká Třebová a ze ZŠ Nádražní Česká Třebová. Poprvé jsme vybojovali **1\. místo** na tak velké akci v konkurenci velkých škol. V brance podal vyrovnaný výkon **Tobiáš Vacek** , který s přehledem zvládl staronovou úlohu gólmana. Nejproduktivnějšími hráči byli velmi dobře technicky vybavený **Lukáš Říha** \- 8 branek, kapitán **Jirka** \- 7 gólů - a jeho přesná střelba od modré, důsledný**Filip Šalda** \- 6 branek. Všichni na malé ploše dokázali nejen útočit, ale i obětavě bránit. Skvěle je doplňovali svou hrou **Dan Boušek** \- 2 góly, **Honza Doležal** a **Radim Urban**. V záloze jsme měli dva gólmany Filipa Kočího, Maxe Chromého a útočníka Davida Goldemunda.   _**Všem našim florbalistům blahopřejeme k vynikajícímu výsledku a srdečně děkujeme za vzornou reprezentaci školy.**_     Bližší info na webu pořádajícího sportovního klubu - https://www.fbkot.cz/obsah/10-dni-florbalu.html    
