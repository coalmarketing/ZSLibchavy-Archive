---
title: Exkurze Zlín
post_id: '16315'
date: '2018-11-08T20:52:23.000Z'
author: Mgr.Kateřina Kulhavá
section:
  - Škola
images: []
tags:
- akce
---

Exkurze do Zlína byla jednoznačně spjata se jménem Tomáše Bati, o kterém jsme jeli zjistit co nejvíce. Nejdříve jsme navštívili Zlínský mrakodrap, kde jsme po úvodním výkladu vyjeli na vyhlídku Baťovou původní kanceláří. Teprve seshora jsme viděli rozsah Baťových aktivit, vybudovaného soběstačného komplexu, který se naprosto ojediněle staral o své zaměstnance a vychovával nástupce. Po tomto zážitku jsme pokračovali v neméně zajímavém Muzeu T. Bati, kde jsme si již získané informace doplnili dalšími podrobnostmi. Druhou část dne jsme strávili ve Filmových ateliérech Zlín (vybudovaných T. Baťou za účelem výroby vlastní reklamy), kde jsme měli zamluvenou dílnu na výrobu animovaného filmu. Po teoretické části plné praktických rad se žáci ve skupinách pustili do výroby vlastního filmečku (na 1 vteřinu museli vytvořit 12 snímků). Vymýšlení, výroba a nápady žáky zcela pohltily a tak nám (nejen) odpoledne velmi rychle uteklo.
