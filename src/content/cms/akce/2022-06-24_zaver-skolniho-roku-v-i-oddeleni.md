---
title: Závěr školního roku v I. oddělení
post_id: '75815'
date: '2022-06-24T08:03:59.000Z'
author: lic. Pavlína Vítková,Dis.
section: Družina
images:
- url: https://zslibchavycz.b-cdn.net/wp/20220426_133134.jpg
- url: https://zslibchavycz.b-cdn.net/wp/20220428_135716.jpg
- url: https://zslibchavycz.b-cdn.net/wp/20220429_133317.jpg
- url: https://zslibchavycz.b-cdn.net/wp/20220502_133307.jpg
- url: https://zslibchavycz.b-cdn.net/wp/20220504_134425.jpg
- url: https://zslibchavycz.b-cdn.net/wp/20220527_131700.jpg
- url: https://zslibchavycz.b-cdn.net/wp/20220602_133722.jpg
- url: https://zslibchavycz.b-cdn.net/wp/20220608_130835.jpg
- url: https://zslibchavycz.b-cdn.net/wp/20220609_134240.jpg
- url: https://zslibchavycz.b-cdn.net/wp/20220610_182549.jpg
- url: https://zslibchavycz.b-cdn.net/wp/20220610_222113.jpg
- url: https://zslibchavycz.b-cdn.net/wp/20220610_222122.jpg
- url: https://zslibchavycz.b-cdn.net/wp/20220617_062935.jpg
- url: https://zslibchavycz.b-cdn.net/wp/20220623_131922.jpg
- url: https://zslibchavycz.b-cdn.net/wp/20220623_131947.jpg
- url: https://zslibchavycz.b-cdn.net/wp/20220623_132014.jpg
- url: https://zslibchavycz.b-cdn.net/wp/20220623_132057.jpg
- url: https://zslibchavycz.b-cdn.net/wp/20220624_073329.jpg
- url: https://zslibchavycz.b-cdn.net/wp/20220624_073338.jpg
- url: https://zslibchavycz.b-cdn.net/wp/20220624_073352.jpg
- url: https://zslibchavycz.b-cdn.net/wp/received_1096460024241448.jpeg
- url: https://zslibchavycz.b-cdn.net/wp/received_1428245757598356.jpeg
- url: https://zslibchavycz.b-cdn.net/wp/received_353770083537039.jpeg
- url: https://zslibchavycz.b-cdn.net/wp/received_651553589395122.jpeg
- url: https://zslibchavycz.b-cdn.net/wp/received_699594427995630.jpeg
tags:
- akce
---

Jahoda U zrcadla z lesní rosy chlubila se jahoda: „Tvářičky mám k nakousnutí, kdopak se mi podobá?” Pozvala hned na slovíčko od studánky nezbedu – kosí kluk slup parádnici s chutí zrovna k obědu! Konec školního roku je téměř na dosah a během dvou měsíců jsme toho ve družině stihli hodně. Proběhlo sportovní odpoledne pro rodiče s dětmi (účast na této akci byla opravdu veliká a všem moc děkujeme), spaní ve družině (opět hojná účast), výlet do záchranné stanice Pasíčka a slavnostní ukončení celoroční hry alias družinové mejdlo. Všechny tyto akce se vyvedly a my z toho měli obrovskou radost, že jsme je letos mohli konečně zorganizovat a uskutečnit - bez rodičů a žáků by to nešlo - ještě jednou velké díky. Mimo akce jsme tvořili a malovali - pro tatínky visačky na dveře, v květnu jsme se přesunuli do pohádky a tvořili prince, princezny, draky a hrady, v červnu jsme se rozjeli po celé naší zeměkouli a dozvídali se informace o kultuře, jazycích, zajímavosti o zemích, malovali vlajky a poznali jsme díky encyklopediím a videím lidské rasy, podnebí a tradice různých národů. Žáci často pracovali v týmech a jejich práce jsou velmi kreativní a zajímavé. Jelikož jsme se všichni těšili na léto, chtěli jsme si družinu vyzdobit tak, aby jsme si atmosféru léta přiblížili co nejvíce, proto žáci malovali potápěče, barevné domečky, lodě apod. Nejvíce času jsme trávili venku. Trénovali jsme přihrávky a učili se vybíjenou, skákali jsme přes švihadlo a cvičili jógu. Nejvíce žáky bavilo pískoviště a míčové hry. Tento školní rok byl konečně bez omezení a my si ho řádně užili. Ještě jednou bych Vám i žákům ráda poděkovala - rodičům za spolupráci a trpělivost a žákům za píli a snahu. Také bych chtěla poděkovat mým kolegyním - za jejich pomoc, protože každá ruka, hlava a noha navíc je někdy potřeba:-). Přeji všem krásné prázdniny dle Vašich představ a budu se těšit, až se uvidíme v září, ač už to s většinou0000 nebude ve družině. Krásné prázdniny! Paní vychovatelka a žáčci I. oddělení 
