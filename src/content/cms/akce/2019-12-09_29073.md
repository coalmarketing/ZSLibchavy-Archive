---
title: Postup mladších florbalistů do okresu
post_id: '29073'
date: '2019-12-09T20:54:34.000Z'
author: PaedDr.Hana Šťovíčková
section: Škola
images:
- url: https://zslibchavycz.b-cdn.net/wp/IMG_0035.jpg
- url: https://zslibchavycz.b-cdn.net/wp/IMG_0037.jpg
tags:
- akce
---

V pátek 6. prosince jsme pořádali další okrsek ve florbale, tentokrát pro mladší hochy. Na turnaji jsme přivítali všechny ústecké základní školy a gymnázium. Náš tým měl jasno, vyhrát všechny zápasy a postoupit do okresního kola. K tomu podřídil veškerou přípravu, bojovné nasazení, kolektivní pojetí hry. A podařilo se. Jedna remíza a tři výhry nám přinesly **10** bodů a **prvenství**. Se sedmi body za námi skončil tým ze ZŠ Komenského ÚO, o bod méně měli hoši ze ZŠ Bří Čapků ÚO. Čtvrté místo obsadilo družstvo z Gymnázia ÚO a za ním byl tým ze ZŠ Třebovská ÚO.   Našim florbalistům se dařilo i střelecky. Celkem **23 gólů** skončilo za zády našich soupeřů. Skvělé kombinace předvedla naše první trojka. Taky nastřílela nejvíce branek. Kapitán týmu **Dominik Kalous** šel příkladem a dal 9 branek, **Kuba Fišer** nezůstal pozadu a vstřelil 7 gólů. **Matěj Krčál** doplňoval hru tohoto tria nádhernou rozehrávkou, obrannou činností a ještě dal 2 branky. Ve druhé řadě dominoval **Tomáš Vopařil** (3 branky) se skvělou technikou hole a sekundoval mu **Tomáš Honzík** (2 góly) svojí rychlostí. Střídavě je doplňovali **Holub Lukáš a Adam Folk.** Největší naší jistotou a oporou byl gólman **Martin Aubus.** Na okrsku se mu opravdu dařilo, některé zákroky byly fantastické a za jeho zády skončilo nejméně míčků ze všech gólmanů. Gratulujeme k postupu, kluci, a ať se Vám daří!   Na závěr patří poděkování jak rozhodčím Tobiáši Vackovi a Radimu Urbanovi za vynikající výkon při rozhodování, tak Maximu Chromému a Janu Doležalovi za pomoc při organizaci turnaje. ****
