---
title: Distanční výuka ve třetí třídě 9. 4.
post_id: '55724'
date: '2021-04-09T18:09:59.000Z'
author: Mgr.Eva Adamcová
section: Škola
images:
- url: https://zslibchavycz.b-cdn.net/wp/Emicka-7.jpg
- url: https://zslibchavycz.b-cdn.net/wp/Jara-5.jpg
- url: https://zslibchavycz.b-cdn.net/wp/Jarousek-8.jpg
- url: https://zslibchavycz.b-cdn.net/wp/Laurinka-8.jpg
- url: https://zslibchavycz.b-cdn.net/wp/Laurinka1-6.jpg
- url: https://zslibchavycz.b-cdn.net/wp/Maty-N-1-rotated-4.jpeg
- url: https://zslibchavycz.b-cdn.net/wp/Maty-N1-1.jpeg
- url: https://zslibchavycz.b-cdn.net/wp/Natalka-rotated.jpg
- url: https://zslibchavycz.b-cdn.net/wp/Natalka1-3.jpg
- url: https://zslibchavycz.b-cdn.net/wp/Verunka-L-11.jpg
- url: https://zslibchavycz.b-cdn.net/wp/Vojtik-H-7.jpg
tags:
- akce
---

Třeťáčci mají za sebou další týden pečlivé a pilné práce v rámci distanční výuky :-) V rámci hodin matematiky se postupně seznamují s oborem čísel do 1000. V průběhu českého jazyka poznávají řadu vyjmenovaných slov po obojetné souhlásce V a jejich slova příbuzná. Ani v tomto týdnu nechyběla v našem plánu výukových aktivit hravá procvičování na aplikaci umimeto.org, pravidelné čtení a hravé opakování pravopisu po obojetných souhláskách B, F, L, M, P, S a Z. V hodinách prvouky se žáci seznámili se společnými znaky rostlin a vyluštili křížovku s názvy prvních jarních květin. Součástí aktivit tohoto týdne bylo i vytvoření pravidelného sebehodnocení, tentokrát již za 3. čtvrtletí tohoto netradičního školního roku. Všem třeťáčkům i jejich rodičům upřímně děkuji za skvělou spolupráci při distanční výuce :-) Eva Adamcová a kolektiv žáků 3. třídy  
