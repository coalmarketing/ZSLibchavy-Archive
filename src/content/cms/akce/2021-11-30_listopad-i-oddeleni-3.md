---
title: Listopad I. oddělení
post_id: '64670'
date: '2021-11-30T14:11:41.000Z'
author: lic. Pavlína Vítková,Dis.
section: Družina
images:
- url: https://zslibchavycz.b-cdn.net/wp/IMG_20211118_131103.jpg
- url: https://zslibchavycz.b-cdn.net/wp/IMG_20211126_135851.jpg
- url: https://zslibchavycz.b-cdn.net/wp/IMG_20211126_141730.jpg
- url: https://zslibchavycz.b-cdn.net/wp/IMG_20211126_141813.jpg
- url: https://zslibchavycz.b-cdn.net/wp/IMG_20211126_142026.jpg
- url: https://zslibchavycz.b-cdn.net/wp/IMG_20211126_142054.jpg
- url: https://zslibchavycz.b-cdn.net/wp/IMG_20211129_133330.jpg
- url: https://zslibchavycz.b-cdn.net/wp/IMG_20211129_133723.jpg
- url: https://zslibchavycz.b-cdn.net/wp/IMG_20211129_135836.jpg
tags:
- akce
---

Listopad, listopad, lísteček mi na dlaň spad. Zlatý lístek z javora, zima už jde do dvora. V listopadu jsme těšili na Sv. Martina - na lampionový průvod a hlavně na to, zda opravdu přijede na bílém koni. Družinku jsme si vyzdobili koníky a podkovičkami. Povídali jsme si o přírodě kolem nás, malovali jsme, jak to vypadá na poli, u rybníka. Společně jsme malovali plakát, jak máme třídit odpady. Četli jsme si o Ferdovi a jeho mouchách a pohádky o zvířátkách. Stále pracujeme s časopisem Šikulka a Junior 21. století. Na vycházkách, na školním hřišti a za farou hrajeme různé pohybové hry. Na konci měsíce nám nasněžilo, takže jsme si užívali první sněhovou nadílku - kéž by jí bylo více. Čeká nás prosinec. Již jsme ozdobili vánoční stromeček, pověsili si adventní rukavičky a družinku vyzdobili vločkami apod. Jarmark je zrušen a družinová besídka pro rodiče také, ale my se budeme těšit na ,,vánoční mejdlo" a snad i na další sníh a možná družinky navštíví čert a potom Ježíšek. Paní vychovatelka a děti 
