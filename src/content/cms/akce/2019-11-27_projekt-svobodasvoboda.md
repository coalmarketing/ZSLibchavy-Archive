---
title: Projekt "Svoboda? Svoboda!"
post_id: '28553'
date: '2019-11-27T14:07:50.000Z'
author: Mgr.Zuzana Novotná
section:
  - Škola
images:
- url: https://zslibchavycz.b-cdn.net/wp/4cbccd6a-dfd4-4ad4-a673-d10de6558274-1.jpg
- url: https://zslibchavycz.b-cdn.net/wp/5f8466a3-02e2-420c-b181-4278cad222c5-1.jpg
- url: https://zslibchavycz.b-cdn.net/wp/799d9ade-1abb-4c21-9c31-5587b57e35dd-1.jpg
- url: https://zslibchavycz.b-cdn.net/wp/IMG_3615.jpg
- url: https://zslibchavycz.b-cdn.net/wp/IMG_3618-1.jpg
- url: https://zslibchavycz.b-cdn.net/wp/c65ec9e1-ddb9-42db-a547-095b815d69a9-1.jpg
tags:
- akce
---

Letošní významné jubileum, 30 let od sametové revoluce a 80 let od listopadových událostí roku 1939, jsme propojili s projektovým týdnem s názvem **„Svoboda? Svoboda!“.** Jeho cílem bylo ukázat žákům svobodu z různých úhlů a pohledů, naučit je pátrat po vnitřní svobodě a především vnímat, že svoboda není ani v dnešní době samozřejmostí. Program si žáci poskládali dle svých preferencí z nabídky vyučujících- mohli se tak např. setkat s významnými osobnostmi, které za svobodu bojovaly, i osudy obyčejných lidí žijících v nesvobodě. Dozvěděli se více o minulých i současných totalitních praktikách, tvořili koláže, reklamy nebo symboly svobody ze dřeva. Další programy je zavedly k tématu vnitřní svobody, kde se mohli dotknout i vlastních strachů. Deváťáci strávili jedno dopoledne v Koučink akademii pod vedením lektorky Jany Kazíkové. Poslední den navštívilo naši školu několik hostů – žáci absolvovali besedy s paní právničkou Blankou Všetičkovou, psycholožkou Táňou Brodskou a ředitelem Květné zahrady p. Ferdinandem Radischem, občanským aktivistou Jakubem Čechem, farářem Alešem Tomanem či strávili hodinu meditace s pí Simonou Baláčkovou. Poslední hodiny byly věnovány reflexi a vzájemnému sdílení zážitků i nově nabytých zkušeností. Příjemnou tečkou pak byl společný zpěv písní a české státní hymny na chodbě 2. stupně. Kolektiv učitelů 2. stupně 
