---
title: Program profesního testování COMDI na naší škole
post_id: '14414'
date: '2018-10-04T18:19:13.000Z'
author: Mgr.Zuzana Novotná
section:
  - Škola
images: []
tags:
- akce
---

Po tři roky bude naše škola společně s MAS Orlicko zapojena do projektu profesního testování žáků 8. tříd. COMDI je počítačový program, napomáhající při volbě dalšího studia na středních školách, a tím nastavení úspěšné kariérní dráhy. Umožňuje získat a vyhodnotit informace o profesních zájmech žáka, jeho profesní orientaci, vědomostech v českém jazyce, matematice a všeobecných znalostech, schopnostech pro okruhy povolání. Žák získá výstup v grafické a tištěné podobě, doplněný podrobnou metodikou jednotlivých výstupů. **Následovat bude podrobný rozbor tohoto výstupu s proškoleným pedagogem naší školy.** První skupinou, která si testováním během září prošla, bylo 22 letošních deváťáků. Rozbory, jichž se mohou účastnit i rodiče, budou následovat v měsíci říjnu. Věříme, že díky tomuto projektu dojde k dalšímu zkvalitnění služeb kariérového poradenství, které u nás ve škole již poskytujeme. Zuzana Novotná 
