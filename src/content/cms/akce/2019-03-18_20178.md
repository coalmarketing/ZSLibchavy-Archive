---
title: Projektový den na Gymnáziu v ÚO
post_id: '20178'
date: '2019-03-18T20:41:00.000Z'
author: PaedDr.Hana Šťovíčková
section: Škola
images:
- url: https://zslibchavycz.b-cdn.net/wp/002-7.jpg
- url: https://zslibchavycz.b-cdn.net/wp/005-1-5.jpg
- url: https://zslibchavycz.b-cdn.net/wp/006-1-5.jpg
- url: https://zslibchavycz.b-cdn.net/wp/007-1-4.jpg
- url: https://zslibchavycz.b-cdn.net/wp/008-1-3.jpg
- url: https://zslibchavycz.b-cdn.net/wp/009-1-5.jpg
- url: https://zslibchavycz.b-cdn.net/wp/011-1-5.jpg
- url: https://zslibchavycz.b-cdn.net/wp/012-12.jpg
- url: https://zslibchavycz.b-cdn.net/wp/013-10.jpg
- url: https://zslibchavycz.b-cdn.net/wp/015-8.jpg
- url: https://zslibchavycz.b-cdn.net/wp/016-8.jpg
- url: https://zslibchavycz.b-cdn.net/wp/017-10.jpg
tags:
- akce
---

V rámci projektu IROP vybudovalo Gymnázium Ústí nad Orlicí novou učebnu pro laboratorní práce z Přírodopisu a zmodernizovalo vybavení pro výuku přírodovědných předmětů a informatiky. Díky projektu od II. pololetí spolupracují se 4 základními školami a realizují pro ně tematicky zaměřená praktická dopoledne. Pro naši školu máme naplánovány tři návštěvy. Poprvé jsme navštívili gymnázium v pátek 15. března 2019 s žáky z 8. třídy. Vybrali jsme si téma shodné se Školním vzdělávacím plánem pro vyučovací předmět Přírodopis - OKO. V první části laboratorních prací nás Mgr. Eva Sloupenská seznámila s anatomií lidského oka, dokázali jsme si slepou skvrnu na sítnici, prohlédli jsme si mikroskopické preparáty různých tkání a řešili optické klamy. Druhá část výuky probíhala v učebně Fyziky, kde nás Mgr. Radovan Růžička vedl k poznání, co je to spojka, rozptylka, adaptace oka na světlo, akomodace čočky, krátkozrakost, dalekozrakost… Vše jsme si vyzkoušeli a na závěr napsali malý testík. Děkujeme učitelům za odborně-názorné vedení laboratorek.  
