---
title: Preventivní programy na naší škole
post_id: '27123'
date: '2019-10-21T22:44:38.000Z'
author: PaedDr.Hana Šťovíčková
section: Škola
images:
- url: https://zslibchavycz.b-cdn.net/wp/001-9.jpg
- url: https://zslibchavycz.b-cdn.net/wp/003-1-5.jpg
- url: https://zslibchavycz.b-cdn.net/wp/004-1-6.jpg
- url: https://zslibchavycz.b-cdn.net/wp/005-1-6.jpg
- url: https://zslibchavycz.b-cdn.net/wp/007-1-6.jpg
- url: https://zslibchavycz.b-cdn.net/wp/008-1-5.jpg
- url: https://zslibchavycz.b-cdn.net/wp/009-1-7.jpg
- url: https://zslibchavycz.b-cdn.net/wp/IMG-3475-1.jpg
- url: https://zslibchavycz.b-cdn.net/wp/IMG-3476.jpg
- url: https://zslibchavycz.b-cdn.net/wp/IMG-3477.jpg
tags:
- akce
---

Ve středu 16. října 2019 proběhly tři preventivní programy, které jsou realizované v rámci celoročního systematického **Minimálního preventivního plánu.** U žáků 9. třídy vedl program **_Světové náboženství a sekty_** lektor Mgr. Martin Suchomel. Po úvodním brainstormingu, který zmapoval dosavadní znalosti žáků k tématu, následovaly bloky činností. Střídala se skupinová práce s aktivitami v kruhu nebo řízeným rozhovorem. Žáci měli možnost ověřit si, že duchovno se skrývá v každém z nás. Závěrečný blok pak patřil sektám, jejich vymezení, popisu a také před čím se mít na pozoru. V osmé třídě proběhl preventivní program **_Jak se nenechat podvést_** , který vedl lektor J. Lachman. Kritické myšlení přímo aplikoval na konkrétních příkladech podvodů, samozřejmě i na internet. Beseda byla pro žáky zajímavá, poučná a nabádala k zamyšlení. Souběžně běžel i program u žáků z 5. třídy nesoucí název **_„Skrytá nebezpečí internetu I.“_** Toto velmi obsáhlé a aktuální téma je nutné žákům přibližovat různými způsoby již na prvním stupni základní školy. V rámci 4 vyučovacích hodin zábavnou a poutavou formou včetně praktických aktivit lektor Mgr. Ondřej Svoboda probral se žáky několik oblastí internetu: počítačové hry – čím nám škodí a co je jejich přínosem, pornografie, chat – problematika slušného chování a bezpečnosti, fotografování a natáčení videí včetně jejich publikování, bezpečnost našich hesel a osobní údaje, lež jako velké téma internetu, schůzka s lidmi a důvěryhodnost, WEB kamera – na co si dát pozor, práva a mnohá další.   Velmi pozitivně hodnotíme u programů aktivity, které směřují k prožitku u žáků a vlastním možnostem vyhodnocení určitých situací. Největší přínos pro děti spatřujeme v nutnosti kriticky přemýšlet nad fakty a pouze je pasivně nepřijímat. Tímto ještě jednou děkujeme všem lektorům za kvalitní vedení preventivních programů.
