---
title: Úspěch nejmladších florbalistů
post_id: '30457'
date: '2020-01-27T21:19:51.000Z'
author: PaedDr.Hana Šťovíčková
section:
  - Škola
images:
- url: https://zslibchavycz.b-cdn.net/wp/IMG_0159.jpg
tags:
- akce
---

Ve čtvrtek 23. 1. 2020 jsme na naší škole uspořádali poslední okrskové kolo ve florbale pro nejmladší florbalisty ze 4. a 5. tříd. Přivítali jsme u nás 2 ústecké týmy, bohužel z České Třebové družstvo nedorazilo. První zápas jsme vyhráli o jeden gól nad chlapci ze ZŠ Komenského ÚO. Druhé utkání bylo též velmi vyrovnané. Ale koncovku jsme zvládli na výtečnou a o dvě branky porazili hochy ze ZŠ Třebovská ÚO. Jako **vítězný tým** postupujeme do okresního kola, které se bude hrát 5. 3. v Brandýse nad Orlicí. Kapitánem libchavského týmu byl**Matěj Šmétka** , který předvedl výborný výkon a vstřelil 4 branky. Gólmanem byl v prvním zápase **Nicolas Doleček** , kterého po natažení svalu vystřídal v druhém utkání **Kuba Kalous.** Po dvou gólech dali stále se zlepšující **Šimon Adamec** a rychlý **Kuba Krčál.** Po jedné brance vstřelili s velkým přehledem hrající **Honzík Borovička a Denis Neugebauer.** Dalšími hráči byli **Adam Chládek s Šimonem Suchomelem**. Hoši blahopřejeme! Poděkování patří i Tobiáši Vackovi a Radimu Urbanovi za kvalitní výkon v rozhodování všech utkání.  
