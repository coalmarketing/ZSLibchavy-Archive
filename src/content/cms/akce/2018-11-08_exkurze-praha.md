---
title: Exkurze Praha
post_id: '16310'
date: '2018-11-08T20:11:15.000Z'
author: Mgr.Petr Kulhavý
section: Škola
images: []
tags:
- akce
---

Během středečního "exkurzního" dne se 29 žáků vydalo do hlavního města. Program v Praze se skládal ze dvou výstav, které jsme navštívili s cílem rozšíření znalostí o historii naší země. První výstava s názvem Osudové chvíle Československa se konala v budově Staroměstské radnice. Prostřednictvím skladby emocionálně silných autorských fotografií koncentrovaných na klíčové dějinné jevy si žáci do pracovních listů zaznamenali příběh dramatického století. Při druhé výstavě jsme navštívili Pražský hrad, shlédli výměnu hradní stráže a v krásné budově Jízdárny jsme zkoumali zcela unikátních sestavu exponátů a jejich příběhů. Cílem výstavy bylo návštěvníkům ukázat, že ačkoliv byla řada státních symbolů v průběhu naší historie mnohokrát zneužita, stále se jedná o tytéž symboly, za něž byli naši předkové ochotni položit život. Obě výstavy jsme si proložili hodinou tělocviku, která proběhla v hale Jump parku na Jarově a u dětí sklidila veliký úspěch.
