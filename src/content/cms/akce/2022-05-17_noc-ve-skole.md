---
title: Noc ve škole
post_id: '73216'
date: '2022-05-17T10:22:01.000Z'
author: Mgr. Karolína Moravcová
section:
  - Škola
images:
- url: https://zslibchavycz.b-cdn.net/wp/1652614238252.jpg
- url: https://zslibchavycz.b-cdn.net/wp/IMG_20220507_015640.jpg
- url: https://zslibchavycz.b-cdn.net/wp/IMG_20220513_180721.jpg
- url: https://zslibchavycz.b-cdn.net/wp/IMG_20220513_180809.jpg
- url: https://zslibchavycz.b-cdn.net/wp/IMG_20220513_183217.jpg
- url: https://zslibchavycz.b-cdn.net/wp/IMG_20220513_183459.jpg
- url: https://zslibchavycz.b-cdn.net/wp/IMG_20220513_195941.jpg
- url: https://zslibchavycz.b-cdn.net/wp/IMG_20220513_202310.jpg
- url: https://zslibchavycz.b-cdn.net/wp/IMG_20220513_203216.jpg
- url: https://zslibchavycz.b-cdn.net/wp/IMG_20220514_003903.jpg
- url: https://zslibchavycz.b-cdn.net/wp/IMG_20220514_010322.jpg
- url: https://zslibchavycz.b-cdn.net/wp/IMG_20220514_021831.jpg
tags:
- akce
---

V pátek 13. května se žákyně a žáci sedmé třídy zúčastnili akce Noc ve škole. Kromě vybíjené si společně užili i jiné různorodé aktivity, které podpořily nejen vzájemný kontakt, ale i spolupráci. Sedmáci, posilnění řízky ze školní jídelny i domácími kulinářskými výrobky, neutuchali ve své aktivitě ani s padajícím soumrakem. Čekání na noc vyplnilo například hraní fotbálku a stolního tenisu. Příchozí noc jsme uvítali strašidelnými historkami dle skutečných událostí, které ještě umocnilo příhodné datum a které nás také vhodně naladily na stezku odvahy. Zde sedmáci putovali po různých stanovištích, na kterých mohli potkat například vědmu nebo se dostat do časové smyčky. Odměnou za jejich odvahu jim bylo tričko, jež jim zůstane na památku společně strávené noci. Po následné diskotéce a deskových hrách se i ti nejvytrvalejší v brzkých ranních hodinách nechali přesvědčit alespoň ke krátkému spánku. Noc ve škole jsme si moc užili a velice děkujeme všem, kteří nám pomohli akci zorganizovat!

Mgr. Martina Bolková, Mgr. Karolína Moravcová
