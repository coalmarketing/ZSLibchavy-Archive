---
title: Okrskové kolo st. žáků ve florbale
post_id: '6436'
date: '2017-11-30T23:17:24.000Z'
author: PaedDr.Hana Šťovíčková
section: Škola
images:
- url: https://zslibchavycz.b-cdn.net/wp/001.jpg
- url: https://zslibchavycz.b-cdn.net/wp/002.jpg
- url: https://zslibchavycz.b-cdn.net/wp/003.jpg
- url: https://zslibchavycz.b-cdn.net/wp/005.jpg
- url: https://zslibchavycz.b-cdn.net/wp/009.jpg
- url: https://zslibchavycz.b-cdn.net/wp/012.jpg
- url: https://zslibchavycz.b-cdn.net/wp/014.jpg
- url: https://zslibchavycz.b-cdn.net/wp/022.jpg
- url: https://zslibchavycz.b-cdn.net/wp/023.jpg
tags:
- akce
---

V úterý 28. 11. 2017 jsme u nás pořádali okrsek ve florbale pro starší žáky. Celkem šest týmů bojovalo o postup do okresního kola, které se bude konat 11. 12. 2017 v Brandýse nad Orlicí. Florbalové družstva byla rozdělena do dvou skupin. Naši chlapci sehráli dva zápasy ve skupině A a jako první postoupili mezi čtyři nejlepší týmy. Zde neponechali nic náhodě a hned další zápas vyhráli. Dostali se tak do finále a za podpory svých spolužáků dokázali ve velmi vyrovnaném zápase porazit florbalisty z Gymnázia Žamberk. Na třetím místě skončilo družstvo ze ZŠ Dolní Čermné. Poděkování za vzornou reprezentaci školy patří gólmanovi Filipu Kočímu, který předvedl vyrovnaný sportovní výkon a podržel tým v rozhodujících chvílích. Dále pak hráčům první řady, kterou vedl s přehledem zkušeného hráče Maty Holub, nejúspěšnějšímu střelci družstva Marku Šromovi a útočníkům Filipu Šaldovi a Danu Bouškovi. Druhá lajna zaválela pod taktovkou Jirky Vaňouse, který nezištně nahrával druhému nejlepšímu střelci našeho týmu Štěpánu Šmétkovi a důrazně hrajícímu útočníkovi Michalu Malinskému, pro kterého nebyl žádný míček ztracený. Do zápasů se úspěšně zapojil i Josef Malinský. Utkání zvládl odpískat s nadhledem hlavního rozhodčího Dan Suchý a při organizaci turnaje opět pomohl Matouš Vojtíšek. Tak kluci, ať se vám na okrese daří! 
