---
title: Postup florbalistů do kraje
post_id: '6808'
date: '2017-12-15T00:07:25.000Z'
author: PaedDr.Hana Šťovíčková
section:
  - Škola
images:
- url: https://zslibchavycz.b-cdn.net/wp/045-1.jpg
- url: https://zslibchavycz.b-cdn.net/wp/048-1.jpg
- url: https://zslibchavycz.b-cdn.net/wp/051-1.jpg
- url: https://zslibchavycz.b-cdn.net/wp/052-1.jpg
- url: https://zslibchavycz.b-cdn.net/wp/053-1.jpg
- url: https://zslibchavycz.b-cdn.net/wp/054-1.jpg
- url: https://zslibchavycz.b-cdn.net/wp/055-1.jpg
- url: https://zslibchavycz.b-cdn.net/wp/057-1.jpg
- url: https://zslibchavycz.b-cdn.net/wp/058-1.jpg
- url: https://zslibchavycz.b-cdn.net/wp/059-1.jpg
- url: https://zslibchavycz.b-cdn.net/wp/060-1.jpg
- url: https://zslibchavycz.b-cdn.net/wp/061-1.jpg
- url: https://zslibchavycz.b-cdn.net/wp/062-1.jpg
- url: https://zslibchavycz.b-cdn.net/wp/063-1.jpg
- url: https://zslibchavycz.b-cdn.net/wp/064-1.jpg
- url: https://zslibchavycz.b-cdn.net/wp/065-1.jpg
- url: https://zslibchavycz.b-cdn.net/wp/066-1.jpg
- url: https://zslibchavycz.b-cdn.net/wp/067-1.jpg
- url: https://zslibchavycz.b-cdn.net/wp/068-1.jpg
- url: https://zslibchavycz.b-cdn.net/wp/069-1.jpg
- url: https://zslibchavycz.b-cdn.net/wp/070-1.jpg
- url: https://zslibchavycz.b-cdn.net/wp/071-1.jpg
- url: https://zslibchavycz.b-cdn.net/wp/073-1.jpg
- url: https://zslibchavycz.b-cdn.net/wp/074-2.jpg
- url: https://zslibchavycz.b-cdn.net/wp/076-1.jpg
tags:
- akce
---

V pondělí 11. 12. 2017 se v Brandýse nad Orlicí utkalo celkem 6 vítězů okrskových kol o postup do krajského kola. Hrálo se ve dvou skupinách a naše družstvo s jednou výhrou a jednou prohrou postoupilo ze skupiny B jako druhé. Čekal nás zápas s vítězem skupiny A ze ZŠ Jiráskova Choceň. Škoda, že jste toto utkání neviděli. Kluci předváděli vynikající hru, bezva obrannou činnost, zadáci rozehrávali s přehledem na své útočníky a ti roztáčeli krásné akce před brankou soupeře. Dařilo se nám střelecky a deklasovali jsme soupeře 11 góly. Náš gólman „Číča“ ani jednou nemusel lovit míček za svými zády. Dostali jsme se do finále! Prima pocit... Naším soupeřem byl tým florbalistů ze ZŠ U Dvora z Letohradu, s kterým jsme si vzájemně fandili po dobu celého turnaje. Zápas byl velmi vyrovnaný. Skóre se pravidelně přelévalo až do stavu 2:1 v náš prospěch. Přišel však moment, kdy soupeř ve snaze dorazit míček do naší branky, sekl hokejkou ruku brankáře, ten míček neudržel a bylo vyrovnáno. Bojovalo se dál. Nakonec štěstěna přála nám a vítězný gól vstřelil Michal. A bylo to tu, nemohli jsme tomu uvěřit, **vyhráli jsme okres** a **_poprvé v historii naší školy jsme postoupili do kraje_**!!! Náš tým opět vedl kapitán **Mates Holub** s vynikající rozehrávkou a obrannou činností v první lajně, branku úspěšně střežil gólman **Filip** **Kočí** , **Mára Šrom** obrannou činnost spojil s útokem a zavěsil 6 gólů, nejproduktivnějším hráčem našeho družstva se stal **Štěpa Šmétka** s 8 vstřelenými brankami, levé křídlo **Míša Malínský** vstřelil 4 góly, **Jirka Vaňous** byla jistota druhé lajny a dal 3 branky, i přes zranění ruky dokázal **Lukáš Říha** úspěšně bránit v druhé lajně, **Dan Bouška** na pravém křídle trefil soupeřovu branku 2x, posila týmu **Patrik Šalda** dal 1 gól, **Filip Šalda** prověřoval obranu soupeře na pravém křídle a **Pepa Malínský** vypomáhal jak v obraně tak v útoku. **_Blahopřejeme našim florbalistům k vynikajícímu sportovnímu výkonu a samozřejmě k postupu do kraje. Ať se Vám 11. ledna 2018 ve Skutči daří!!!_**      
