---
title: Recitační soutěž na 2. stupni
post_id: '13024'
date: '2018-04-12T20:10:32.000Z'
author: Mgr.Zuzana Novotná
section:
  - Škola
images:
- url: https://zslibchavycz.b-cdn.net/wp/IMG_1231-2.jpg
- url: https://zslibchavycz.b-cdn.net/wp/IMG_1235-1.jpg
- url: https://zslibchavycz.b-cdn.net/wp/IMG_1243-2.jpg
- url: https://zslibchavycz.b-cdn.net/wp/IMG_1249.jpg
- url: https://zslibchavycz.b-cdn.net/wp/IMG_1267-1.jpg
- url: https://zslibchavycz.b-cdn.net/wp/IMG_1271-1.jpg
- url: https://zslibchavycz.b-cdn.net/wp/IMG_1276-1.jpg
- url: https://zslibchavycz.b-cdn.net/wp/IMG_1278-1.jpg
- url: https://zslibchavycz.b-cdn.net/wp/IMG_1284.jpg
- url: https://zslibchavycz.b-cdn.net/wp/IMG_1291-1.jpg
- url: https://zslibchavycz.b-cdn.net/wp/IMG_1294-1.jpg
tags:
- akce
---

Ve čtvrtek 5. dubna se na 2. stupni konala recitační soutěž. Odborná porota ve složení pí řed. Linhartová a paní učitelky Novotná, Lamačová a Dolečková, byly příjemně překvapeny jak vysokým počtem zúčastněných recitátorů, tak především kvalitou jejich vystoupení. Soutěžící byli rozděleni do dvou kategorií. Silná sestava recitátorů se sešla hned v kategorii 6. a 7. třídy. Porota měla své rozhodování velmi těžké. Třetí místo obsadili Petra Sedláčková (6.tř.), Max Petrovický (7.tř.) a Anežka Kalábová (6.tř.). O stupínek výše, na místě druhém, skončili shodně sedmáci Sára Leierová a Maxim Chromý. Vítěz byl nakonec jen jeden. Šesťák Pepík Jedlinský ohromil porotu i publikum svým přednesem Erbenovy "Polednice". Vysokou laťku udrželi soutěžící také v kategorii 8. a 9. třídy. O 3. místo se podělili Ondra Kulhavý (9.tř.) a Radim Doleček (8.tř.), 2. místo patřilo Denče Pávkové (8.tř.) a nejvyšší příčku si vysloužila Viola Škrobánková (9.tř.). Děkujeme všem recitátorům za poctivou přípravu a vynikající výkony. Zuzana Novotná, Tereza Dolečková, Lucie Lamačová    
