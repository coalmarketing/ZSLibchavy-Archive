---
title: Pyžamový ples
post_id: '5854'
date: '2015-03-19T23:00:00.000Z'
author: ZŠ &amp; MŠ Libchavy
section: Družina
images: []
tags:
- akce
---

Tradiční, každoroční akcí naší školní družiny je spaní ve družině a čtení pohádek. V letošním roce jsme se inspirovali VEČERNÍČKEM a v pátek 20. března jsme večer trávili v pyžamech, na "PYŽAMOVÉM PLESE". K tanci nám hrála a zpívala paní Marie Frimlová a díky Dominikovi Kalousovi jsme měli ples s krásnými barevnými světýlky :-). K soutěžím a zábavě nás vždy "pozvala" písnička Křemílka a Vochomůrky z pařezové chaloupky. Skládali jsme papírovou čepici, jakou má Večerníček, a soutěžili, komu vydrží, při tanci, déle na hlavě. Hledali jsme pohádkové postavy, které k sobě patří. Nechyběla tombola a taneční hry, jako "židličkovaná". Rádi jsme na plese přivítali naší paní ředitelku Marii Linhartovou a paní učitelku Radku Antošovou, které si s námi zatancovaly i zasoutěžily. Paní učitelce Ivě Kittlitz děkujeme za fotografie. Moc děkujeme rodičům za dárky do tomboly a za vynikající občerstvení. Také děkujeme paní Frimlové za večer plný krásné hudby a paní učitelce Andrejce Kalousové za pomoc s organizací večera. Pyžamový ples se nám moc líbil a jednu výhodu měl...na spaní jsme se nemuseli převlékat. A tak příjemně unaveni tancem jsme zalezli do svých spacáků a při čtení pohádek, se nám krásně usínalo. Děti a Gábinka, Světlanka a Danielka (paní vychovatelky) 

[ ](/archive/kronika/akce/galerie/955/obr/955001.jpg "x")[ ](/archive/kronika/akce/galerie/955/obr/955002.jpg "x")[ ](/archive/kronika/akce/galerie/955/obr/955003.jpg "x")[ ](/archive/kronika/akce/galerie/955/obr/955004.jpg "x")[ ](/archive/kronika/akce/galerie/955/obr/955005.jpg "x")[ ](/archive/kronika/akce/galerie/955/obr/955006.jpg "x")[ ](/archive/kronika/akce/galerie/955/obr/955007.jpg "x")
