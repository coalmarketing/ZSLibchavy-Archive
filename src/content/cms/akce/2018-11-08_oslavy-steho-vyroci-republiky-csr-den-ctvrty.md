---
title: Oslavy stého výročí republiky ČSR - den čtvrtý
post_id: '16312'
date: '2018-11-08T20:36:52.000Z'
author: Mgr.Petr Kulhavý
section: Škola
images: []
tags:
- akce
---

Čtvrtý den projektového týdne byl celý věnován setkání s pestrou paletou inspirativních osobností. Každý žák 2. stupně absolvoval pět různých setkání, na kterých měli možnost se hostů na cokoliv zeptat a na kterých si současně vyplňoval karty osobností. Našimi hosty byli: Lukáš Červinka, 4x mistr Evropy, 3. místo na MS ve vodním rodeu, Zdeněk Štěpánek, podnikatel, zakladatel firmy FITMIN, jednatel Akademie Libchavy, osobní a firemní kouč, Jan Říha, nevidomí horolezec postupně slézající nejvyšší vrcholy všech kontinentů, Miroslav Plaček, člen Armády České republiky, účastník mise v Afghánistánu v r. 2011, Michael Vidura, vozíčkář mluvící o plnohodnotném životě s hendikepem, Dominika Kouřilová, absolventka Gymnázia Open Gate, cestovatelka, dobrovolnice, Zuzana Břehová, účastnice mnoha misí humanitární organizace Člověk v tísni, Pavel Kittlitz, vyprávějící o Sokolu jako nositeli hodnot. S omluvou se nám ozval Jiří Saňák, reprezentační fotbalový trenér mládežnických výběrů, ligových klubů a také íránského velkoklubu Esteghal, který v současnosti trénuje v prvoligové Sigmě Olomouc. O setkání s ním však žáci nepřijdou, uskuteční se dodatečně ve čtvrtek 22. 11.. I podle ohlasu žáků víme, že mnozí si v příbězích našich hostů pro sebe našli inspiraci. Děkujeme všem hostům za to, že si pro naše žáky udělali čas.
