---
title: Město v pohybu - florbal 6. - 7. tříd
post_id: '24356'
date: '2019-06-09T22:06:39.000Z'
author: PaedDr.Hana Šťovíčková
section:
  - Škola
images: []
tags:
- akce
---

Ve čtvrtek 6. června 2019 jsme u nás uspořádali florbalový turnaj pro žáky ze 6. - 7. tříd. Celkem zde soupeřilo pět týmů o vítězný pohár. A opět se to našim klukům podařilo. S jednou porážkou a třemi vítěznými zápasy vybojovali **1\. místo.** Pod vedením kapitána a současně i brankáře Bobše Kalouska podaly parádní výkony dvě sehrané trojky. Sedmák Toník Borovička předvedl zkušenost a přehled ve hře, šesťáci Kuba Fišer přesnou mušku, taky byl vyhlášen se 4 góly nejlepším střelcem našeho týmu, Matěj Krčál rychlý start na míček a vytrvalost, Tomáš Vopařil techniku hole, Tomáš Honzík přesné přihrávky i střelbu, Adam Folk obrannou činnost. A všichni velkou bojovnost a nasazení. Srdečně všem florbalistům blahopřejeme. Turnaj se vydařil i díky sehranému organizačnímu týmu. Všechny zápasy s přehledem odpískali deváťáci Jirka Vaňous a Filip Šalda. Jejich pravou rukou byl opět Filip Kočí, kterému pomáhal momentálně zraněný florbalista Dominik Kalous.
