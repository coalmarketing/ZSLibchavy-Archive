---
title: Úspěch mladších florbalistů na okrsku
post_id: '6400'
date: '2017-11-27T21:53:00.000Z'
author: PaedDr.Hana Šťovíčková
section:
  - Škola
images:
- url: https://zslibchavycz.b-cdn.net/wp/007.jpg
tags:
- akce
---

Čtvrtek 23. 11. 2017 se stal šťastným dnem pro naše mladší florbalisty. Šest týmů nastoupilo k zahájení florbalového okrsku o postup do okresního kola. Naše družstvo po jedné výhře a jedné prohře postoupilo ze skupiny A do dalšího souboje s nejlepším týmem skupiny B - družstvem ze ZŠ U Dvora Letohrad. A vyhrálo! Soupeřem o první místo byl našim hochům favorit turnaje - tým ze ZŠ Nádražní Žamberk. Ve finálovém klání jsme prohrávali 2:0, to však kluky nepoložilo a zápas skončil remízou. O prvenství rozhodly až nájezdy. Bobeš skvěle zachytal a Radim s Toníkem proměnili, nebylo co řešit. Postup je náš!!! Blahopřejeme ke skvělému úspěchu a bojovnému výkonu kapitánovi družstva Tobíku Vackovi, gólmanu Bobši Kalouskovi, nejúspěšnějšímu střelci našeho týmu Radimu Urbanovi, obětavému a úspěšnému střelci Honzovi Doležalovi, rychlému útočníkovi Toníku Borovičkovi, vždy dobře naladěnému Kubovi Aubusovi a nové posile týmu Robinu Morávkovi, náhradníkům Maxu Chromému a Petrovickému. Poděkování patří i rozhodčímu florbalového turnaje Matyáši Holubovi a také Matouši Vojtíškovi za pomoc při organizaci. 
