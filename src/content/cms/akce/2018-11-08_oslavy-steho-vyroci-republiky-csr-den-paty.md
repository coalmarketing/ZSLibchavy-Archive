---
title: Oslavy stého výročí republiky ČSR - den pátý
post_id: '16317'
date: '2018-11-08T20:59:08.000Z'
author: Mgr.Kateřina Kulhavá
section: Škola
images: []
tags:
- akce
---

Páteční ukončení pestrého a inspirativního týdne pomohlo žákům utřídit si názory, zaostřit pohled na minulost Československa a sdělit si se spolužáky dojmy z exkurzí či ze setkání se zajímavými osobnostmi. Během dopoledne vytvářeli vlastní mapy ČR, plakáty, myšlenkové mapy a hledali odpovědi na nelehkou otázku : Jsem hrdým Čechem? Důstojné zakončení celého týdne proběhlo před školou, kde za asistence vedení školy a Libchav byla v rámci programu Strom svoboda slavnostně zasazena lípa. Akt oslavy založení Československa zpestřili svým vystoupením žáci 1. stupně, na závěr jsme společně zazpívali naší hymnu.
