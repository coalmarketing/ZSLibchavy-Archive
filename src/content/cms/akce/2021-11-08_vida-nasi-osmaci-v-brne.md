---
title: VIDA! naši osmáci v Brně
post_id: '63561'
date: '2021-11-08T22:19:10.000Z'
author: PaedDr.Hana Šťovíčková
section: Škola
images:
- url: https://zslibchavycz.b-cdn.net/wp/IMG_1286-2.jpg
- url: https://zslibchavycz.b-cdn.net/wp/IMG_1290-2.jpg
- url: https://zslibchavycz.b-cdn.net/wp/IMG_1292-3.jpg
- url: https://zslibchavycz.b-cdn.net/wp/IMG_1294-4.jpg
- url: https://zslibchavycz.b-cdn.net/wp/IMG_1295-3.jpg
- url: https://zslibchavycz.b-cdn.net/wp/IMG_1300.jpg
- url: https://zslibchavycz.b-cdn.net/wp/IMG_1303-2.jpg
- url: https://zslibchavycz.b-cdn.net/wp/IMG_1318.jpg
- url: https://zslibchavycz.b-cdn.net/wp/IMG_1319-2.jpg
- url: https://zslibchavycz.b-cdn.net/wp/IMG_1320-3.jpg
- url: https://zslibchavycz.b-cdn.net/wp/IMG_1323-2.jpg
- url: https://zslibchavycz.b-cdn.net/wp/IMG_1325-2.jpg
- url: https://zslibchavycz.b-cdn.net/wp/IMG_1328-2.jpg
- url: https://zslibchavycz.b-cdn.net/wp/IMG_1340.jpg
- url: https://zslibchavycz.b-cdn.net/wp/IMG_1344.jpg
- url: https://zslibchavycz.b-cdn.net/wp/IMG_1347.jpg
- url: https://zslibchavycz.b-cdn.net/wp/IMG_1349.jpg
- url: https://zslibchavycz.b-cdn.net/wp/IMG_1353.jpg
- url: https://zslibchavycz.b-cdn.net/wp/IMG_1354.jpg
- url: https://zslibchavycz.b-cdn.net/wp/IMG_1355.jpg
- url: https://zslibchavycz.b-cdn.net/wp/IMG_1357-2.jpg
tags:
- akce
---

Jak funguje svět kolem nás?  Na to si mohli odpovědět žáci 8. tříd při Projektovém dnu ve VIDĚ :) V pondělí 8. 11. navštívili toto centrum společně se členy Badatelského kroužku. **VIDA!** je zábavní vědecký park se stálou interaktivní expozicí, která představuje desítky vědeckých exponátů a to ve čtyřech základních oblastech – Planeta, Civilizace, Člověk a Mikrosvět.   V expozici **PLANETA** si zkusíte rozpoutat tornádo, ustát zemětřesení, pak si v rotující místnosti užijete účinky odstředivé síly, pohrajete si s oceánem v lahvi, vypustíte horkovzdušný balón, … V **CIVILIZACI** rozjedete ledničku na lidský pohon, napíšete svá přání na zeď naděje, v hlukové místnosti zkusíte překřičet tryskáč, odpálíte vodíkovou raketu … U **ČLOVĚKA** se v obřím srdci zaposloucháte do vlastního tepu, vyzkoušíte si, jak namáhavá je činnost tlustého střeva, pokusíte se o masáž srdce, změříte si, jak vysoko vyskočíte a jaký máte postřeh, pronikněte do tajů znakové řeči, zkusíte si, jak vidí lidé se zrakovými vadami, vyndáte ježka z klece a vyřešíte další zapeklité šifry a hlavolamy… V poslední expozici **MIKROSVĚTA** si postavíte magnetickou sochu, užijete si pohled na elektrický oblouk, který stoupá po žebříku, prozkoumáte svět pod mikroskopem, vyzkoušíte vlastnosti vodičů i izolantů, …   Badatelé si vyzkoušeli výukový program **Magnetická přitažlivost**. Pod vedením lektora provedli pokusy, kde zjistili magnetické vlastnosti různých materiálů, osahali si magnetické pole, sestrojili z extra silných magnetů Gaussovo dělo a závěrem si vyrobili magnetickou plastelínu. Osmákům běžel neúprosně čas při **únikové hře**. Na cestě ke svobodě je provázely záhadné černé skříňky. Čekal je adrenalin při řešení fyzikálních a chemických úkolů. Na odhalení únikového kódu měli jen 60 minut! A povedlo se?
