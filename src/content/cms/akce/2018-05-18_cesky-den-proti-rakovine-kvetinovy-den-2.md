---
title: ČESKÝ DEN PROTI RAKOVINĚ - KVĚTINOVÝ DEN
post_id: '11079'
date: '2018-05-18T08:29:40.000Z'
author: Mgr.Petr Kulhavý
section:
  - Škola
images: []
tags:
- akce
---

Ve středu 16. 5. probíhala, stejně jako po celé České republice, v Libchavách veřejná sbírka organizace Liga proti rakovině s názvem Květinový den. V rámci českého dne proti rakovině se již tradičně prodávala kvítka měsíčku lékařského, přičemž výtěžek sbírky je věnován na boj s touto zákeřnou chorobou. Všichni, kdo si kytičku koupili, zároveň obdrželi informační leták, upozorňující na preventivní opatření směřující k včasnému odhalení nádorů v oblasti tlustého střeva a konečníku. Již desátým rokem prodávali kytičky deváťáci z naší školy. Podařilo se jim prodat všech 400 kytiček, za které utržili částku 9 438,- Kč. Každoroční výtěžek sbírky se pohybuje mezi 12 a 15 milióny korun, peníze slouží pacientským organizacím, k nákupu přístrojů do nemocnic, k výzkumu rakoviny a k péči o smrtelně nemocné v hospicových zařízeních. Děkujeme všem dobrovolníkům za jejich ochotu pomoci a také všem, kdo si kytičku koupili.
