---
title: Sbírka na adopci zvířátka
post_id: '17864'
date: '2018-12-22T18:35:04.000Z'
author: Ing.Lenka Řehounková
section:
  - Škola
images:
- url: https://zslibchavycz.b-cdn.net/wp/48398790_308928336383764_643750030699659264_n.jpg
- url: https://zslibchavycz.b-cdn.net/wp/48422764_210856703158184_249394135105011712_n.jpg
tags:
- akce
---

Žáci 6. třídy se po adaptačním pobytu rozhodli pro sponzorování zvířátka- veverky obecné ze Záchranné stanice Pasíčka, Bor u Skutče. Hlavním posláním záchranné stanice je péče o poraněné či oslabené volně žijící živočichy na území Pardubického kraje. V rámci školní akce Vánoční jarmark si šesťáci nachystali informace a malé dárečky ve formě oříšků a obrázků pro všechny, kteří jim pomohou adopci uskutečnit. Přispívali nejen návštěvníci jarmarku, ale i samotní žáci a učitelé. Nakonec se vybralo 3215,-Kč. Z této částky se děti rozhodly adoptovat nejen veverku obecnou, ale i havrana polního, kterého ještě nikdo neadoptoval. Dále se děti rozhodly vybudovat v okolí školy krmítka pro zvířátka a zakoupit pro ně krmivo. Ráda bych jménem žáků 6. třídy touto cestou poděkovala všem, kteří nás podpořili, a pomohli tak našemu záměru. Poděkování patří také tatínkům-p.Dušek, p.Petříček, kteří nás podpořili výrobou krmítek a budek pro veverky v okolí naší školy. Ing. Lenka Řehounková, třídní učitelka 6. třídy 
