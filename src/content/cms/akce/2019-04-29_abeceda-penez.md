---
title: Abeceda peněz
post_id: '21386'
date: '2019-04-29T18:51:28.000Z'
author: Mgr. Martina Sokolová
section: Škola
images:
- url: https://zslibchavycz.b-cdn.net/wp/1-1-1.jpg
- url: https://zslibchavycz.b-cdn.net/wp/1-10.jpg
- url: https://zslibchavycz.b-cdn.net/wp/1-11.jpg
- url: https://zslibchavycz.b-cdn.net/wp/1-12.jpg
- url: https://zslibchavycz.b-cdn.net/wp/1-13.jpg
- url: https://zslibchavycz.b-cdn.net/wp/1-14.jpg
- url: https://zslibchavycz.b-cdn.net/wp/1-15.jpg
- url: https://zslibchavycz.b-cdn.net/wp/1-16.jpg
- url: https://zslibchavycz.b-cdn.net/wp/1-17.jpg
- url: https://zslibchavycz.b-cdn.net/wp/1-18.jpg
- url: https://zslibchavycz.b-cdn.net/wp/1-2-2.jpg
- url: https://zslibchavycz.b-cdn.net/wp/1-3-2.jpg
- url: https://zslibchavycz.b-cdn.net/wp/1-4-2.jpg
- url: https://zslibchavycz.b-cdn.net/wp/1-5-2.jpg
- url: https://zslibchavycz.b-cdn.net/wp/1-6-2.jpg
- url: https://zslibchavycz.b-cdn.net/wp/1-7-2.jpg
- url: https://zslibchavycz.b-cdn.net/wp/1-8.jpg
- url: https://zslibchavycz.b-cdn.net/wp/1-9.jpg
tags:
- akce
---

Žáci pátého ročníku byli zapojeni do projektu Abeceda peněz. Vše začalo 15. února návštěvou České spořitelny v Ústí nad Orlicí, kde oficiálně vznikla firma JAROmark včele s ředitelem Davidem Vackem. Firemní účetní Kryštof Suchomel převzal půjčku ve výši 3000 Kč, která posloužila firmě jako počáteční kapitál. V rámci tříměsíční intenzivní práce, při které byla důležitá spolupráce dětí, školy a rodiny, se firmě JAROmark podařilo vyrobit více než 460 domácích produktů. Vytyčeným cílem z prodejního jarmarku, který se konal 24. dubna v Ústí nad Orlicí, byla částka 10 500 Kč. Tento cíl byl ale splněn již v polovině prodeje a tak si firma páté třídy odnesla v tento den astronomickou částku 25 891 Kč. V rámci školního doprodeje si žáci vydělali dalších několik set korun. Celkem tedy přes 26 000 Kč, které třída investuje do společných zážitků na konci školního roku. Slovy páťáků a paní učitelky: „Velké poděkování patří paním učitelkám a asistentkám 1. stupně, paní zástupkyni a paní ředitelce, které nám přispěly několika výrobky a připravily nám občerstvení, které jsme mohli prodat. Vážíme si vaší ochoty a podpory během našeho snažení. Také děkujeme všem, kteří přišli osobně v den jarmarku a přispěli k našemu výdělku.“ 
