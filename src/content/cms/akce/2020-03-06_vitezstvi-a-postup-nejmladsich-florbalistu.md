---
title: Vítězství a postup nejmladších florbalistů
post_id: '31906'
date: '2020-03-06T22:43:07.000Z'
author: PaedDr.Hana Šťovíčková
section:
  - Škola
images:
- url: https://zslibchavycz.b-cdn.net/wp/IMG_0791.jpg
- url: https://zslibchavycz.b-cdn.net/wp/IMG_0792.jpg
- url: https://zslibchavycz.b-cdn.net/wp/IMG_0795.jpg
- url: https://zslibchavycz.b-cdn.net/wp/IMG_0798.jpg
- url: https://zslibchavycz.b-cdn.net/wp/IMG_0803.jpg
- url: https://zslibchavycz.b-cdn.net/wp/IMG_0805.jpg
- url: https://zslibchavycz.b-cdn.net/wp/IMG_0806.jpg
- url: https://zslibchavycz.b-cdn.net/wp/IMG_0809.jpg
tags:
- akce
---

Ve čtvrtek 5. března proběhlo v Brandýse nad Orlicí okresní kolo ve florbale pro II. kategorii, což jsou žáci ze 4. – 5. tříd. Našim florbalistům se střelecky dařilo, i když jsme první zápas prohráli s chlapci z Vysokého Mýta 3:5, potom následovaly už samé výhry. Družstvo z Lanškrouna jsme porazili 5:2, domácí tým 6:2 a závěrem 8:1 chlapce z Jablonné nad Orlicí. Po skvělém sportovním a kolektivním výkonu náš tým zaslouženě **postoupil do krajského kola,** které se uskuteční 19. března v Pardubicích. Na naší škole se to podařilo zatím jen jednou a to týmu starších chlapců vedených kapitánem Jirkou Vaňousem před 2 roky. Srdečně blahopřejeme k postupu kapitánu družstva **Matěji Šmétkovi** (7 gólů), který skvěle hrál v útoku a předvedl výbornou techniku hole, gólmanovi **Danu Cindrovi** , jenž svým výkonem byl oporou mužstva, **Jakubu Krčálovi** (3 góly) zajišťujícímu jak účinnou obranu, tak přesné přihrávky**, Janu Borovičkovi** za skvělou obrannou činnost a přehled ve hře, nejúspěšnějšímu střelci týmu **Ondřeji Macháčkovi** (8 gólů), **Šimonu Adamcovi** (3 góly), **Nicolasi Dolečkovi** (1 gól) a náhradníkovi**Adamu Chládkovi.** Díky všem za vzornou reprezentaci libchavské školy!  
