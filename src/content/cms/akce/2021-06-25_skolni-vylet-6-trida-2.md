---
title: Školní výlet - 6. třída
post_id: '60041'
date: '2021-06-25T11:14:41.000Z'
author: Mgr. Karolína Moravcová
section:
  - Škola
images:
- url: https://zslibchavycz.b-cdn.net/wp/P1000087.jpg
- url: https://zslibchavycz.b-cdn.net/wp/P1000088.jpg
- url: https://zslibchavycz.b-cdn.net/wp/P1000104.jpg
- url: https://zslibchavycz.b-cdn.net/wp/P1000109.jpg
- url: https://zslibchavycz.b-cdn.net/wp/P1000114.jpg
- url: https://zslibchavycz.b-cdn.net/wp/P1000132.jpg
- url: https://zslibchavycz.b-cdn.net/wp/P1000148.jpg
- url: https://zslibchavycz.b-cdn.net/wp/P1000150.jpg
- url: https://zslibchavycz.b-cdn.net/wp/P1000157.jpg
- url: https://zslibchavycz.b-cdn.net/wp/P1000162.jpg
- url: https://zslibchavycz.b-cdn.net/wp/P1000165.jpg
- url: https://zslibchavycz.b-cdn.net/wp/P1000187.jpg
- url: https://zslibchavycz.b-cdn.net/wp/P1000204.jpg
- url: https://zslibchavycz.b-cdn.net/wp/P1000218.jpg
- url: https://zslibchavycz.b-cdn.net/wp/P1000230.jpg
- url: https://zslibchavycz.b-cdn.net/wp/P1000234.jpg
- url: https://zslibchavycz.b-cdn.net/wp/P1000237.jpg
- url: https://zslibchavycz.b-cdn.net/wp/P1000243.jpg
- url: https://zslibchavycz.b-cdn.net/wp/P1000261.jpg
- url: https://zslibchavycz.b-cdn.net/wp/P1000271.jpg
- url: https://zslibchavycz.b-cdn.net/wp/P1000288.jpg
- url: https://zslibchavycz.b-cdn.net/wp/P1000333.jpg
- url: https://zslibchavycz.b-cdn.net/wp/P1000342.jpg
tags:
- akce
---

Dne 17. 6. vyrazila šestá třída na kýžený školní výlet, který se nesl v duchu putování za zbýšovskými bohy. Ani úmorné vedro žákům nezabránilo v tom, aby si po několika měsících distanční výuky užili společný výlet naplno. Nabitý program začal již během cesty – čekání na přípojný vlak v Kolíně si žáci zkrátili řešením první šifry. Pomocí dalších šifer a mapky nakonec dorazili do kempu ve Zbýšově, kde se zabydleli v chatkách.   Po krátkém svlažení v nedalekém rybníce se týmy žáků vrhly na různá stanoviště, kde na ně čekaly zajímavé úkoly. Za splnění úkolu na stanovišti byli obdarováni obětinou pro zbýšovské bohy. Odměnou za vynaložené úsilí bylo pro žáky zábavné hudební vystoupení zbýšovských nadšenců. Svoji paměť a schopnost vzájemného učení si žáci procvičili při další aktivitě, jejímž cílem bylo naučit se co nejdříve všechny básničky rozmístěné po kempu. Později v noci přišel čas již zmíněných obětin, které žáci, zmoženi zpěvem u táboráku, darovali zbýšovským bohům jako poděkování za pasování na sedmáka. Součástí tohoto nočního rituálu byla také přísaha, kterou se budoucí sedmáci zavázali ctít svá přátelství, opatrovat své zážitky a vykonávat své školní povinnosti dle svého nejlepšího vědomí a svědomí.   Druhý den ráno se žáci ocitli v kůži vran ohlodávajících játra mýtického Promethea, ale také v kůži obrů, trpaslíků, čarodějnic a víl. V poslední společné hře šlo hlavně o rychlost a také všímavost – cílem bylo najít jako první večerníčkovou postavu, která se ukryla za stromem nebo na kořenu stromu. Po závěrečném rozdání diplomů už nezbývalo než se vydat na zpáteční cestu domů.   Žákům moc děkujeme za dva dny plné intenzivních zážitků a těšíme se na shledání v dalším školním roce!  

_Mgr._ _Martina Bolková, Karolína Moravcová_

__ __
