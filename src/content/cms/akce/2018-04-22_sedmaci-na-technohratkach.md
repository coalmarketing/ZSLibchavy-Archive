---
title: Sedmáci na TECHNOhrátkách
post_id: '10382'
date: '2018-04-22T21:10:20.000Z'
author: PaedDr.Hana Šťovíčková
section:
  - Škola
images:
- url: https://zslibchavycz.b-cdn.net/wp/005-4.jpg
- url: https://zslibchavycz.b-cdn.net/wp/006-3.jpg
- url: https://zslibchavycz.b-cdn.net/wp/007-5.jpg
- url: https://zslibchavycz.b-cdn.net/wp/009-6.jpg
- url: https://zslibchavycz.b-cdn.net/wp/010-5.jpg
- url: https://zslibchavycz.b-cdn.net/wp/011-4.jpg
- url: https://zslibchavycz.b-cdn.net/wp/012-5.jpg
- url: https://zslibchavycz.b-cdn.net/wp/013-6.jpg
- url: https://zslibchavycz.b-cdn.net/wp/014-5.jpg
- url: https://zslibchavycz.b-cdn.net/wp/015-4.jpg
- url: https://zslibchavycz.b-cdn.net/wp/016-4.jpg
- url: https://zslibchavycz.b-cdn.net/wp/017-6.jpg
- url: https://zslibchavycz.b-cdn.net/wp/018-7.jpg
- url: https://zslibchavycz.b-cdn.net/wp/019-8.jpg
- url: https://zslibchavycz.b-cdn.net/wp/020-7.jpg
- url: https://zslibchavycz.b-cdn.net/wp/022-5.jpg
- url: https://zslibchavycz.b-cdn.net/wp/023-5.jpg
- url: https://zslibchavycz.b-cdn.net/wp/024-3.jpg
- url: https://zslibchavycz.b-cdn.net/wp/025-3.jpg
- url: https://zslibchavycz.b-cdn.net/wp/026-2.jpg
tags:
- akce
---

Projekt **TECHNOhrátky** Pardubického kraje motivuje žáky základních škol k volbě technických a odborných profesí. Do **Vyšší odborné školy a Střední školy technické Česká Třebová** jich ve středu 18. dubna zavítalo 136 z osmi základních škol z Orlickoústecka a Svitavska. Velice nápadité i akční byly manuální aktivity, které probíhaly na šesti speciálních pracovištích. Nutily zapojit nejen hlavu, ale také šikovné ruce. Však samotné názvy stanovišť žáky motivovaly – Inteligentní logistika, Naprogramuj si robota, Pneumatika v praxi, Budu elektrikářem, Budu truhlářem nebo Budu zámečníkem. Počáteční ostych rychle zmizel a za asistence učitelů odborného výcviku, pedagogů a studentů českotřebovské školy (na fotce vidíte našeho absolventa Patrika Svobodu) se žáci zapojovali do připravených činností a s chutí plnili bodované úkoly. „Nejatraktivnějším stanovištěm byla učebna robotiky, v níž si mohli vyzkoušet programování a ovládání nejrůznějších vozítek. Logické myšlení prověřil úkol sestavit optimální trasu sněžného pluhu, aby v labyrintu ulic projel každou jen jedenkrát. Zábavné bylo také zapojování elektrického obvodu či sestavení dřevěného stolku a rámu,“ popsal program manuálních aktivit Vladimír Zemánek, manažer projektu TECHNOhrátek. Dopoledne se vydařilo, bylo opravdu „hraním“ a navíc naši žáci uspěli v manuálních činnostech, kde obsadili pěkné **3\. místo**.    
