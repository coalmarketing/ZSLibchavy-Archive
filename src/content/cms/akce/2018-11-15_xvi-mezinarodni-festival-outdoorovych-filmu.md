---
title: XVI. MEZINÁRODNÍ FESTIVAL OUTDOOROVÝCH FILMŮ
post_id: '16504'
date: '2018-11-15T22:34:19.000Z'
author: PaedDr.Hana Šťovíčková
section: Škola
images:
- url: https://zslibchavycz.b-cdn.net/wp/001-5.jpg
- url: https://zslibchavycz.b-cdn.net/wp/002-5.jpg
- url: https://zslibchavycz.b-cdn.net/wp/003-5.jpg
tags:
- akce
---

Ve čtvrtek 8. listopadu byl na Malé scéně zahájen 16. ročník Mezinárodního festivalu outdoorových filmů. Tato soutěžní putovní přehlídka filmů zavítala do Ústí nad Orlicí již popáté. Naši žáci z 8. a 9. třídy si z nabídky pro školní kolektivy vybrali 4 filmy: **_Na vozíčku do světa_** První přechod údolí Cochamó v Chile na vozíčku. Příběh přípravy, těžkostí a pocitu radosti z úspěchu! **_Nad mořem_** Chris Sharma zůstává jedním z nejznámějších na světě, co se týče sólování nad hlubokou vodou – lezení bez lana nad hladinou moře. Deset let po svém legendárním výstupu na majestátní oblouk se Chris vrací na středozemní ostrov Mallorca, kde objevuje nádhernou, radikální stěnu s malými úchyty, táhnoucími se nahoru. Pokud se mu podaří spojit jednotlivé pohyby a vydržet řadu pádů do moře, při kterých se zastavuje srdce, mohl by ustanovit něco, co bude nejobtížnější lezeckou cestou nad hlubokými vodami. **_Zpátky ve výšinách_** Film popisující příběh profesionální české slacklinerky Anči Kuchařové, která se po nepříjemném zranění vrací zpět na lajnu. Pro svůj comeback si vybírá Maroko a spolu s partou z Čech vyráží na tři týdny tahat highliny do Todry. **_Stumped_** „Nechci být známá jen jako jednoruká lezkyně,“ říká Maureen Becková. „Chci být jen dobrou lezkyní.“ Maureen Becková se možná narodila bez části levé paže, ale to ji neodradilo od toho, aby na sobě tvrdě pracovala. Zvládá cesty o obtížnosti 5.12 a slézá balvanové převisy, zatímco popíjí pivo. Není zde ale proto, aby se pro vás stala inspirací. Lidé říkají, podívej, jednoruká lezkyně, teď už nemám žádnou výmluvu. A já na to, kámo, ty jsi především nikdy žádné výmluvy mít neměl. Maureen tu je, aby všechny rozbila – s jedním krvavým pahýlem, který jí pomáhá, aby se dostala až na vrchol.  
