---
title: Prezentace projektového záměru 5. třídy
post_id: '10417'
date: '2018-04-23T21:50:12.000Z'
author: Mgr.Eva Adamcová
section: Škola
images:
- url: https://zslibchavycz.b-cdn.net/wp/P4181028.jpg
- url: https://zslibchavycz.b-cdn.net/wp/P4181032.jpg
- url: https://zslibchavycz.b-cdn.net/wp/P4181033.jpg
- url: https://zslibchavycz.b-cdn.net/wp/P4181034.jpg
- url: https://zslibchavycz.b-cdn.net/wp/P4181035.jpg
- url: https://zslibchavycz.b-cdn.net/wp/P4181036.jpg
- url: https://zslibchavycz.b-cdn.net/wp/P4181037.jpg
- url: https://zslibchavycz.b-cdn.net/wp/P4181038.jpg
- url: https://zslibchavycz.b-cdn.net/wp/P4181039.jpg
- url: https://zslibchavycz.b-cdn.net/wp/P4181040.jpg
- url: https://zslibchavycz.b-cdn.net/wp/P4181041.jpg
- url: https://zslibchavycz.b-cdn.net/wp/P4181042.jpg
- url: https://zslibchavycz.b-cdn.net/wp/P4181043.jpg
- url: https://zslibchavycz.b-cdn.net/wp/P4181044.jpg
tags:
- akce
---

Ve středu 18. 4. 2018 proběhla na setkání zastupitelstva obce Libchavy prezentace projektového záměru 5. třídy. Žáci této třídy jsou zapojeni do projektu CIVIS : zaostřeno na občanské a sociální kompetence. Jedná se o ověřování metodiky Školy pro udržitelný život. Páťáci již od začátku tohoto školního roku poznávají do hloubky obec Libchavy a vytváří si díky těmto aktivitám pozitivní vztah nejen k obci, ale také k místní komunitě. Při této prezentaci seznámili žáci 5. třídy paní starostku, zastupitelstvo obce, ale také místní občany s projektem, který chtějí do konce školního roku uskutečnit. Jedná se o vysazení památného stromu - lípy, která má být symbolem poděkování a vyjádřením úcty panu Ing. Karlu Urbanovi. Všichni přítomní žáci prokázali při prezentaci výborné komunikativní schopnosti a dovednost spolupracovat se svými spolužáky na společném záměru. Slavnostní vysazení památného stromu se uskuteční v neděli 3. 6. 2018 jako součást programu při otevírání naučné stezky v naší obci. Budeme rádi, když nás přijdete podpořit. Kolektiv žáků 5. třídy, Eva Adamcová, Marta Kacálková a Petr Kulhavý 
