---
title: Recitační soutěž na 2. stupni
post_id: '24897'
date: '2019-04-04T21:22:10.000Z'
author: Mgr.Zuzana Novotná
section: Škola
images: []
tags:
- akce
---

Ve čtvrtek 4. dubna se na 2. stupni konala recitační soutěž. Opět se potvrdilo, že kvalita vystoupení rok od roku stoupá, neboť odborná porota ve složení paní ředitelka Marie Linhartová a pí učitelky Lucie Lamačová a Zuzana Novotná neměla ani letos rozhodování jednoduché. Velmi silná sestava recitátorů se představila v kategorii 6. a 7. třídy. Třetí místo obsadila Terka Oláhová (7.tř.), o druhé se podělily Nikča Marčíková (6.tř.) a Péťa Sedláčková (7.tř.) a na první stupínek shodně vystoupaly Aneta Krýzlová (7.tř.) a Kristýna Raliková (7.tř.), které porotu ohromily nejen skvělým přednesem, ale i svými hereckými výkony. Vysokou kvalitu vystoupení udrželi také osmáci, soutěžící ve vyšší kategorii. Zde se na třetí příčce umístil Max Petrovický. Vítězství si procítěným přednesem vybojovala hned dvojice soutěžících, a to Sára Leierová a Max Chromý. Děkujeme všem recitátorům za pečlivou přípravu a krásný umělecký zážitek. Zuzana Novotná, Lucie Lamačová
