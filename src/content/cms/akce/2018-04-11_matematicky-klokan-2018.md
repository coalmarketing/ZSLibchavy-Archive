---
title: Matematický klokan 2018
post_id: '10186'
date: '2018-04-11T11:28:44.000Z'
author: Mgr. Veronika Vaňousová
section: Škola
images: []
tags:
- akce
---

V úterý 20. března a ve středu 21. března se všichni žáci 2. - 9. třídy zúčastnili mezinárodní matematické soutěže Matematický klokan. Mezinárodně koordinovaná soutěž **Matematický klokan** byla vytvořena podle obdobné soutěže, která byla v osmdesátých letech minulého století pořádána v Austrálii. Od roku 1991, kdy se konal první ročník ve Francii, se rozšířila do zemí Evropy a postupně i na další kontinenty. V roce 2016 se již této soutěže účastnilo přes 6 milionů soutěžících z více než 60 zemí celého světa sdružených v asociaci  _Kangourou sans frontieres_ , jejíž koordinační centrum je v Paříži. V ČR se soutěž Matematický klokan konala poprvé v roce 1995. Pořadatelem Klokana v ČR je Jednota českých matematiků a fyziků ve spolupráci s Katedrou matematiky PdF UP a Katedrou algebry a geometrie PřF UP v Olomouci. Soutěžící jsou podle věku rozděleni do 6 kategorií: Cvrček (2. - 3. třída ZŠ), Klokánek (4. - 5. třída ZŠ), Benjamín (6. - 7. třída ZŠ), Kadet (8. - 9. třída ZŠ), Junior (1. - 2. ročník SŠ) a Student (3. - 4. ročník SŠ). Soutěží se ve všech krajích naší republiky v jednom termínu, takže žáci a studenti absolvují školní, oblastní, republikové a vlastně i mezinárodní kolo ve své lavici. Ve všech kategoriích soutěžící řeší soubor testových úloh ve stanoveném čase, přičemž vybírá jednu z pěti nabízených možností řešení.  

### Úspěšní řešitelé kategorie Cvrček:

  1. místo **Lucie Novotná (3. tř.)**
  2. místo **Šimon Adamec (3. tř.)**
  3. místo **Patrik Poslušný (2.B)**



### 

### Úspěšní řešitelé kategorie Klokánek:

  1. místo **Jan Blažek (5. tř.)**
  2. místo **Kateřina Doležalová (5. tř.)**
  3. místo **Tomáš Vopařil (5. tř.)**



### 

### Úspěšní řešitelé kategorie Benjamín:

  1. místo **Tobiáš Vacek (7. tř.)**
  2. místo **Maxim Chromý (7. tř.)**
  3. místo **Lukáš Šmíd (7. tř.)**



### 

### Úspěšní řešitelé kategorie Kadet:

  1. místo **Ondřej Kaplan (8. tř.)**
  2. místo **Karolína Hodrová (9. tř.)**
  3. místo **Jiří Vaňous (8. tř.)**

  Blahopřejeme k vynikajícím výsledkům!!!
