---
title: Červen I. odd.
post_id: '13512'
date: '2018-06-29T08:17:28.000Z'
author: lic. Pavlína Vítková,Dis.
section: Družina
images:
- url: https://zslibchavycz.b-cdn.net/wp/20180503_131605.jpg
- url: https://zslibchavycz.b-cdn.net/wp/20180509_133259.jpg
- url: https://zslibchavycz.b-cdn.net/wp/20180509_133317.jpg
- url: https://zslibchavycz.b-cdn.net/wp/20180509_133613.jpg
- url: https://zslibchavycz.b-cdn.net/wp/20180619_133546.jpg
- url: https://zslibchavycz.b-cdn.net/wp/20180627_140636.jpg
- url: https://zslibchavycz.b-cdn.net/wp/20180627_141341.jpg
- url: https://zslibchavycz.b-cdn.net/wp/20180627_141757.jpg
- url: https://zslibchavycz.b-cdn.net/wp/20180627_141915.jpg
- url: https://zslibchavycz.b-cdn.net/wp/IMG_4462.jpg
- url: https://zslibchavycz.b-cdn.net/wp/IMG_4463.jpg
- url: https://zslibchavycz.b-cdn.net/wp/IMG_4465.jpg
- url: https://zslibchavycz.b-cdn.net/wp/IMG_4484.jpg
- url: https://zslibchavycz.b-cdn.net/wp/IMG_4486.jpg
- url: https://zslibchavycz.b-cdn.net/wp/IMG_4489.jpg
- url: https://zslibchavycz.b-cdn.net/wp/IMG_4502.jpg
- url: https://zslibchavycz.b-cdn.net/wp/IMG_4510.jpg
- url: https://zslibchavycz.b-cdn.net/wp/IMG_4512.jpg
- url: https://zslibchavycz.b-cdn.net/wp/IMG_4515.jpg
- url: https://zslibchavycz.b-cdn.net/wp/IMG_4520.jpg
- url: https://zslibchavycz.b-cdn.net/wp/IMG_4522.jpg
- url: https://zslibchavycz.b-cdn.net/wp/IMG_4523.jpg
- url: https://zslibchavycz.b-cdn.net/wp/IMG_4527.jpg
- url: https://zslibchavycz.b-cdn.net/wp/IMG_4529.jpg
- url: https://zslibchavycz.b-cdn.net/wp/IMG_4538.jpg
- url: https://zslibchavycz.b-cdn.net/wp/IMG_4543.jpg
- url: https://zslibchavycz.b-cdn.net/wp/IMG_4548.jpg
- url: https://zslibchavycz.b-cdn.net/wp/IMG_4551.jpg
tags:
- akce
---

Červen Kdo si spálí ramena, ten se v červnu červená. A to něco znamená…! Červená se nejen kůže, ale taky v sadě růže, v žitném poli vlčí mák. Červenou se červen pyšní, je to barva třešní, višní, až z té krásy bolí zrak! Jahůdky se červenají na pasekách v každém háji, kvapem zrají maliny. Červeň malin – kdo je zkusí – rozmaže se kolem pusy. V tom je červen bez viny! Poslední měsíc ve školním roce je náročný jak pro děti, tak pro učitele. Děti ,,pilují" známky na vysvědčení a už se těší na prázdniny. Ve družině jsme toho opět stihli mnoho. Vydali jsme letní vydání našeho časopisu Družiňáček, zpívali jsme, hráli na orffovy nástroje, malovali vážky, motýly, vystřihovali sluníčka, vyráběli jsme srdíčka na Den otců, cvičili jsme na průlezkách, házeli na koš, oslavili jsme ,, Kulatý svátek" - svátek míčků a samozřejmě jsme si hráli, chodili na zmrzlinu, ale i uklízeli družinu na příští školní rok. Školní rok jsme ukončili tradiční diskotékou s občerstvením a slavnostně jsme vyřadili ,,třeťáky", kteří už do družiny příští rok chodit nebudou. Děkuji dětem za tento krásný rok. Přeji všem dětem i rodičům krásné prázdniny a budu se na Vás těšit v září. Paní vychovatelka a děti z I. oddělení:-)    
