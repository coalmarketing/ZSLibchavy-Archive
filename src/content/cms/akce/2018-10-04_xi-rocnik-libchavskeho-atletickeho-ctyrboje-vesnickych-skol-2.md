---
title: XI.ročník libchavského atletického čtyřboje vesnických škol
post_id: '14450'
date: '2018-10-04T19:57:44.000Z'
author: PaedDr.Hana Šťovíčková
section:
  - Škola
images:
- url: https://zslibchavycz.b-cdn.net/wp/005-6.jpg
- url: https://zslibchavycz.b-cdn.net/wp/010-8.jpg
- url: https://zslibchavycz.b-cdn.net/wp/015-5.jpg
- url: https://zslibchavycz.b-cdn.net/wp/016-1-3.jpg
- url: https://zslibchavycz.b-cdn.net/wp/017-8.jpg
- url: https://zslibchavycz.b-cdn.net/wp/030-4.jpg
- url: https://zslibchavycz.b-cdn.net/wp/031-1-2.jpg
- url: https://zslibchavycz.b-cdn.net/wp/037-2.jpg
- url: https://zslibchavycz.b-cdn.net/wp/038-3.jpg
- url: https://zslibchavycz.b-cdn.net/wp/047-2.jpg
- url: https://zslibchavycz.b-cdn.net/wp/049-3.jpg
- url: https://zslibchavycz.b-cdn.net/wp/057-3.jpg
- url: https://zslibchavycz.b-cdn.net/wp/061-3.jpg
- url: https://zslibchavycz.b-cdn.net/wp/077-2.jpg
- url: https://zslibchavycz.b-cdn.net/wp/089.jpg
- url: https://zslibchavycz.b-cdn.net/wp/092-2.jpg
- url: https://zslibchavycz.b-cdn.net/wp/093-2.jpg
- url: https://zslibchavycz.b-cdn.net/wp/095-2.jpg
- url: https://zslibchavycz.b-cdn.net/wp/100-2.jpg
- url: https://zslibchavycz.b-cdn.net/wp/101-2.jpg
- url: https://zslibchavycz.b-cdn.net/wp/104-2.jpg
- url: https://zslibchavycz.b-cdn.net/wp/108.jpg
- url: https://zslibchavycz.b-cdn.net/wp/111.jpg
- url: https://zslibchavycz.b-cdn.net/wp/113.jpg
- url: https://zslibchavycz.b-cdn.net/wp/115.jpg
- url: https://zslibchavycz.b-cdn.net/wp/117.jpg
tags:
- akce
---

Letošního ročníku se zúčastnily čtyři základní školy, které vyslaly 12ti členné družstva soutěžících ve čtyřech kategoriích. Počasí nám přálo a atleti závodili ve sprintu, skoku dalekém, hodu kriketovým míčkem či vrhu koulí a ve vytrvalostním běhu. Až poslední disciplína rozhodla o konečném pořadí. První místo a 10 224 bodů získali žáci ze ZŠ Klášterec nad Orlicí. Náš libchavský tým obhájil krásné **2\. místo s 9 634 body**. Na třetím místě a s 9 028 body skončil tým ze ZŠ Dolní Dobrouč. Bramborová medaile zbyla na družstvo ze ZŠ Brandýs nad Orlicí, které vybojovalo 8 330 bodů. A kdo nás úspěšně reprezentoval? Nejlépe si vedli mladší hoši. Vybojovali ve své kategorii **1\. místo.** Jejich nejsilnější disciplínou byl běh na 800m a také sprint. Sedmáci **Dominik Cindr a Toník Borovička** společně se šesťákem **Kubou Schauerem** předvedli vynikající sportovní výkony. Starší hoši však nezůstali pozadu a obsadili **2\. místo.** Jejich zdařilé disciplíny byly vrh koulí, běh na 1000m i na 60m. Všestranní atleti **Jirka Vaňous a David Goldemund** posílili svůj tým o **Dominika Daňka** a to ve vrhu koulí. Mladší i starší dívky shodně skončily na **3.** **místě**. Starší děvčata **Lucka Pirklová a Šárka Novotná** vedená zkušenou atletkou **Markétou Kalouskovou** zabodovala ve vrhu koulí a běh na 800m nebyl také špatný. Mladší dívky excelovaly ve vytrvalostním běhu na 600m a i skok daleký patřil k silnějším disciplínám v podání všestranné **Kláry Šimkové** z 6. třídy, **Petry Sedláčkové a Ádi Žďárské** ze 7. třídy. Atletům blahopřejeme k dosaženým sportovním výkonům a děkujeme za úspěšnou reprezentaci školy. Poděkování patří i deváťákům, kteří se podíleli na organizaci čtyřboje!
