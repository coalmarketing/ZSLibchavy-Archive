---
title: Ufoni - 1. den
post_id: '20994'
date: '2019-04-15T06:54:44.000Z'
author: lic. Pavlína Vítková,Dis.
section: Družina
images:
- url: https://zslibchavycz.b-cdn.net/wp/20190415_131620.jpg
- url: https://zslibchavycz.b-cdn.net/wp/20190415_131636.jpg
- url: https://zslibchavycz.b-cdn.net/wp/20190415_133603.jpg
- url: https://zslibchavycz.b-cdn.net/wp/20190415_133625.jpg
- url: https://zslibchavycz.b-cdn.net/wp/20190415_133634.jpg
- url: https://zslibchavycz.b-cdn.net/wp/20190415_133636.jpg
- url: https://zslibchavycz.b-cdn.net/wp/20190415_133652.jpg
- url: https://zslibchavycz.b-cdn.net/wp/20190415_133656.jpg
- url: https://zslibchavycz.b-cdn.net/wp/20190415_134224.jpg
- url: https://zslibchavycz.b-cdn.net/wp/20190415_135508.jpg
- url: https://zslibchavycz.b-cdn.net/wp/20190415_140221.jpg
tags:
- akce
---

Ufo, ufo, ufoni Ufo, ufo, ufoni přiletěli k Mimoni, snesli se k nám na zahradu pod velikou jabloní. Je to vážně k nevíře – vyskákali z talíře a hned se mě vyptávali, co jsem vlastně za zvíře. _Já jsem člověk, živý tvor,_ přednáším jak profesor, _nejmoudřejší ze všech tvorů, vládce země, vod i hor…_ Řehtali se velice: _Jste jen pyšné opice! Máme pro vás připravenou rezervaci v Africe!_ _Světovláda člověčí zeměkouli nesvědčí, experiment Člověk končí, ohrožoval bezpečí!_ A mě hrůzou polil pot, vždyť jsem člověk a ne skot… A v tom začal zvonit budík, což mi prvně přišlo vhod. Jdu se projít k potoku, pes mi běží po boku… Přestaň strašit lidi ve snu, zatracený Hitchcocku! **Autor:** Jiří Žáček Tento týden máme krátký díky velikonočním prázdninám, proto jsme se ho pokusili zpestřit tím, že jsme si vymysleli projekt ,,Ufoni". 1. den jsme se s dětmi bavili o tom, co to UFO vlastně znamená, co si myslí, že to je apod. Děti měly bohatou fantasii a vymýšlely opravdu zajímavé věci. Samozřejmě byly jejich odpovědi ovlivněné tím, co někdy viděly v televizi, na internetu nebo časopise. Některé děti prý UFO dokonce viděly:-).Zda existuje mimozemská civilizace nebo ne - to asi necháme na každém z nás:-). Poté jsme shlédli pohádku ,,Berta a Ufo" a nakonec jsme se odebrali ven, kde si děti namalovaly ufonka a jeho létající talíř, podle toho, jak si myslí, že asi vypadají a vytvořily ,,Ufonskou zahrádku". Stihli jsme toho mnoho a budeme se těšit na další den. Paní vychovatelky a děti 
