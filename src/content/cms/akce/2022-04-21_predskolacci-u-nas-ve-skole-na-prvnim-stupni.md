---
title: Předškoláčci u nás ve škole na prvním stupni
post_id: '71547'
date: '2022-04-21T16:48:45.000Z'
author: lic. Pavlína Vítková,Dis.
section: Škola
images:
- url: https://zslibchavycz.b-cdn.net/wp/20220421_090023.jpg
- url: https://zslibchavycz.b-cdn.net/wp/20220421_090218.jpg
- url: https://zslibchavycz.b-cdn.net/wp/20220421_092019.jpg
- url: https://zslibchavycz.b-cdn.net/wp/20220421_092932.jpg
- url: https://zslibchavycz.b-cdn.net/wp/20220421_093017.jpg
- url: https://zslibchavycz.b-cdn.net/wp/20220421_093222.jpg
- url: https://zslibchavycz.b-cdn.net/wp/20220421_094641.jpg
- url: https://zslibchavycz.b-cdn.net/wp/20220421_094646.jpg
- url: https://zslibchavycz.b-cdn.net/wp/20220421_094801.jpg
- url: https://zslibchavycz.b-cdn.net/wp/20220421_095314.jpg
- url: https://zslibchavycz.b-cdn.net/wp/20220421_095730.jpg
- url: https://zslibchavycz.b-cdn.net/wp/20220421_100239.jpg
- url: https://zslibchavycz.b-cdn.net/wp/20220421_100508.jpg
- url: https://zslibchavycz.b-cdn.net/wp/20220421_101413.jpg
- url: https://zslibchavycz.b-cdn.net/wp/20220421_102340.jpg
- url: https://zslibchavycz.b-cdn.net/wp/20220421_102722.jpg
- url: https://zslibchavycz.b-cdn.net/wp/20220421_102805.jpg
- url: https://zslibchavycz.b-cdn.net/wp/received_445849730635377.jpeg
tags:
- akce
---

Dnes k nám do školy na první stupeň zavítali předškoláci - budoucí prvňáčci. Žákyně z 5. třídy společně s paní asistentkou Denčou je přivítaly a provázely po třídách. Nejprve navštívili první třídu - zde strávili nejvíce času. Paní učitelka Evička měla pro děti připravené různé úkoly - poznávání barev, počítání, pohybové hry a hravé učení formou práce na interaktivní tabuli. Všechny děti byly moc šikovné. Prvňáčci budoucím prvňáčkům moc pomáhali a všichni předškoláci si odnesli smailík s balónkem. Poté šli předškoláci do druhé třídy. Zde si paní učitelka Iva pro děti připravila tanec, který se všem moc líbil a za odměnu dostali sladký bonbón. Ve třetí třídě děti viděly ukázku z hodiny angličtiny. Paní učitelka Lenka společně s žáky předvedli anglickou pohybovou rozcvičku. Ve čtvrté třídě si paní učitelka Evička připravila pro děti písničku, v páté třídě žáci předškolákům zarecitovali, paní vychovatelky ukázaly družinky a na závěr předškoláky čekala sladká tečka v jídelně - Brumík a čaj. Tato návštěva byla velmi příjemná a na budoucí prvňáčky se moc těšíme. 
