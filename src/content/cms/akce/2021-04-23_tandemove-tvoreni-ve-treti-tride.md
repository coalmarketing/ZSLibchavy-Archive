---
title: Tandemové tvoření ve třetí třídě
post_id: '56392'
date: '2021-04-23T13:48:20.000Z'
author: Mgr.Eva Adamcová
section:
  - Škola
images:
- url: https://zslibchavycz.b-cdn.net/wp/IMG_0389.jpg
- url: https://zslibchavycz.b-cdn.net/wp/IMG_0393.jpg
- url: https://zslibchavycz.b-cdn.net/wp/IMG_0394-2.jpg
- url: https://zslibchavycz.b-cdn.net/wp/IMG_0395-2.jpg
- url: https://zslibchavycz.b-cdn.net/wp/IMG_0396.jpg
- url: https://zslibchavycz.b-cdn.net/wp/IMG_0397.jpg
- url: https://zslibchavycz.b-cdn.net/wp/IMG_0398-2.jpg
- url: https://zslibchavycz.b-cdn.net/wp/IMG_0399-2.jpg
- url: https://zslibchavycz.b-cdn.net/wp/IMG_0400.jpg
tags:
- akce
---

Třeťáčci si tento týden po dlouhé době užívali školního prostředí a třídního kolektivu :-) V pondělí proběhl "adaptační den", během kterého jsme uskutečnili několik her zaměřených na posilování pozitivních vazeb ve třídě. V úterý jsme dokončili triády, při kterých jsme s rodiči i žáky při milém setkání zhodnotili dosavadní distanční výuku a zaměřili se na to, co je potřeba nadále u jednotlivých žáků rozvíjet a posilovat. Ve středu jsme si vyrazili na vycházku po naší obci a užili si jehňátek a dalších domácích mazlíčků u naší spolužačky Péti a spolužáka Matýska. Ve čtvrtek jsme nezapomněli ani na Den Země - v rámci prvouky jsme společně vymýšleli, čím sami můžeme přispět k zachování "čisté a zdravé" planety Země. Týden jsme završili tvořivě. Při výtvarné výchově jsme společně s paní učitelkou Verčou Vaňousovou vytvářeli "strom čtyř ročních období". Celý týden jsme si příjemně užili a už se těšíme na další setkání ve škole v pondělí 3. května :-) Eva Adamcová a kolektiv žáků 3. třídy 
