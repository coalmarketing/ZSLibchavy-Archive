---
title: Matematický klokan 2021
post_id: '55025'
date: '2021-03-29T13:49:00.000Z'
author: Mgr.Kateřina Kulhavá
section: Škola
images: []
tags:
- akce
---

V loňském roce se soutěž Matematický klokan neuskutečnila, neboť jsme si osáhavali novou distanční výuku. Letos už jsme se v této oblasti všichni výrazně posunuli, a tak se mohla tato soutěž konat. Navodili jsme podobné podmínky, jaké by žáci měli ve škole, odkryli zadání a vyměřili 60 minut. Pak už vše bylo pouze na žácích, z nichž někteří dosáhli velmi pěkných výsledků (maximum u každé zde uvedené kategorie bylo 120 bodů) : V nejmladší _kategorii Klokánek_ se našli úžasní řešitelé s vysokým počtem dosažených bodů. Nejlépe se dařilo **Šimonu Suchomelovi**(5.B), který obdržel 98 bodů. Druhé místo patří Josefu Kacálkovi (5.B) s 97 body a na třetím místě se umístil Matěj Šmétka (5.B) s 96 body. Žádná jiná kategorie nedosáhla tak vysokých bodových zisků. _Kategorii Benjamín_ vyhrál **Kryštof Suchomel**(7.A, 75 bodů), za ním se umístila Sabina Krýzlová (7.A, 70 bodů) a třetí místo náleží Davidu Vackovi (7.A, 67 bodů). Poslední _kategorie Kadet_ patří našim nejstarším. V nejnáročnějších úlohách zvítězil **Matyáš Adamec** (9.tř., 71 bodů), na druhém místě skončil Lukáš Hodr (8.tř., 65 bodů) a třetí příčku obsadil Tomáš Vopařil (8.tř.,62 bodů). Gratuluji nejen výhercům, ale všem řešitelům, kteří věnovali své úsilí a čas netradičním matematickým úlohám. K.Kulhavá
