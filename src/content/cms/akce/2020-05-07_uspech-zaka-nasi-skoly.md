---
title: Úspěch žáka naší školy
post_id: '36611'
date: '2020-05-07T20:33:52.000Z'
author: Ing.Lenka Řehounková
section: Škola
images:
- url: https://zslibchavycz.b-cdn.net/wp/95731295_595264958009250_5196021451534106624_n-1.jpg
- url: https://zslibchavycz.b-cdn.net/wp/95876679_1102954673437252_8794692124135129088_n.jpg
- url: https://zslibchavycz.b-cdn.net/wp/96003862_284715235865913_5059166446110638080_n.jpg
tags:
- akce
---

**Hledáme nejlepšího Mladého chemika ČR** V tomto školním roce se konal 13.ročník regionálního kola soutěže Hledáme nejlepšího Mladého chemika ČR, které pořádá Střední průmyslová škola chemická v Pardubicích (SPŠCH), zná své vítěze. Celkem se klání zúčastnilo více než 6 500 žáků ze 193 základních škol pěti krajů. Přes školní a krajské kolo se až do regionálního probojoval žák 9. třídy ZŠ a MŠ Libchavy **Tobiáš Vacek** , který se v konkurenci nejlepších 34 mladých chemiků umístil na krásném 23. místě. Z důvodu pandemie koronaviru se nemohlo uskutečnit slavnostní vyhlášení výsledků soutěže, a tak předání cen proběhlo individuálně a za přísných hygienických podmínek v prostorách agentury Czech marketing, která klání organizuje. V rámci této soutěže proběhla i Soutěž o školu s nejlepšími chemiky, kde na základě výsledků 2. a 3. kola jednotlivců a soutěže projektů byla vyhodnocena škola s nejlepšími mladými chemiky. Zde se naše škola umístila na 18. místě. A také soutěž Nejlepší učitel chemie, jehož žáci dosáhli nejlepších výsledků v 2. a 3. kole soutěže jednotlivců a v soutěži o nejlepší projekt. Učitelka, která naše žáky vedla, Ing.Lenka Řehounková, se v této soutěži umístila také na 18. místě. 
