---
title: Distanční výuka ve třetí třídě 15. 1.
post_id: '50496'
date: '2021-01-15T20:28:15.000Z'
author: Mgr.Eva Adamcová
section:
  - Škola
images:
- url: https://zslibchavycz.b-cdn.net/wp/Anezka-1-rotated.jpg
- url: https://zslibchavycz.b-cdn.net/wp/Anezka1-rotated.jpg
- url: https://zslibchavycz.b-cdn.net/wp/Eliska-rotated.jpg
- url: https://zslibchavycz.b-cdn.net/wp/Kubik-J-1-2.jpg
- url: https://zslibchavycz.b-cdn.net/wp/Kubik-J1-1-2.jpg
- url: https://zslibchavycz.b-cdn.net/wp/Kubik-K-3.jpg
- url: https://zslibchavycz.b-cdn.net/wp/Kubik-K1-2.jpg
- url: https://zslibchavycz.b-cdn.net/wp/Laurinka-6.jpg
- url: https://zslibchavycz.b-cdn.net/wp/Laurinka1-3.jpg
- url: https://zslibchavycz.b-cdn.net/wp/Laurinka2-5.jpg
- url: https://zslibchavycz.b-cdn.net/wp/Laurinka3-4.jpg
- url: https://zslibchavycz.b-cdn.net/wp/Majdalenka-rotated.jpg
- url: https://zslibchavycz.b-cdn.net/wp/Majdalenka1-rotated.jpg
- url: https://zslibchavycz.b-cdn.net/wp/Maty-N-3.jpeg
- url: https://zslibchavycz.b-cdn.net/wp/Natalka-12.jpg
- url: https://zslibchavycz.b-cdn.net/wp/Natalka1-rotated.jpg
- url: https://zslibchavycz.b-cdn.net/wp/Natalka2.jpeg
- url: https://zslibchavycz.b-cdn.net/wp/Ondrasek.png
- url: https://zslibchavycz.b-cdn.net/wp/Peta-rotated-3.jpg
- url: https://zslibchavycz.b-cdn.net/wp/Vaneska-8.jpg
- url: https://zslibchavycz.b-cdn.net/wp/Vaneska1-5.jpg
- url: https://zslibchavycz.b-cdn.net/wp/Verunka-V-4.jpg
- url: https://zslibchavycz.b-cdn.net/wp/Vojtik-C-1-2.jpg
- url: https://zslibchavycz.b-cdn.net/wp/Vojtik-C1-rotated.jpg
- url: https://zslibchavycz.b-cdn.net/wp/Vojtik-H-4.jpg
tags:
- akce
---

Ve druhém lednovém týdnu distanční výuky odvedli žáci třetí třídy opět velký kus práce. Při online hodinách procvičovali poctivě aktuálně probírané učivo matematiky, českého jazyka a anglického jazyka v pracovních sešitech, ale našli si čas i na hravé a činnostní formy práce. V průběhu online hodin si třeťáčci zahráli několikrát matematické Bingo, při kterém procvičili násobilku. Pomocí kartiček doplňovali měkké nebo tvrdé "i, y" do slov, což jim pomohlo procvičit vyjmenovaná slova po Z, B a L. Finanční gramotnost si trénovali pomocí nákupního seznamu, na kterém sčítali ceny nakupovaného zboží. Páteční online hodina probíhala v básnickém duchu - všichni třeťáčci se během týdne naučili básničku se zimní tematikou, kterou nám zkušeně zarecitovali :-) V prvouce jsme využili seriál "S Hurvínkem za lékařem", který nám připomněl, jak návštěva lékaře probíhá, a co je důležité pro rychlé vyléčení se z nachlazení. Další aktivitou tohoto týdne bylo dokončení dalšího zápisu knihy do čtenářského deníčku. Jak si s tím děti poradily můžete vidět na přiložených fotografiích. Všem třeťáčkům moc děkuji za jejich poctivou a zodpovědnou práci při distanční výuce a rodičům za skvěle fungující spolupráci :-) Eva Adamcová a kolektiv žáků 3. třídy  
