---
title: Přednáška o exotických zvířatech
post_id: '57986'
date: '2021-05-28T21:41:14.000Z'
author: PaedDr.Hana Šťovíčková
section: Škola
images:
- url: https://zslibchavycz.b-cdn.net/wp/IMG_20210528_083721.jpg
- url: https://zslibchavycz.b-cdn.net/wp/IMG_20210528_083834-1.jpg
- url: https://zslibchavycz.b-cdn.net/wp/IMG_20210528_083931.jpg
- url: https://zslibchavycz.b-cdn.net/wp/IMG_20210528_084008.jpg
- url: https://zslibchavycz.b-cdn.net/wp/Snimek-obrazovky-2021-05-28-222422.png
- url: https://zslibchavycz.b-cdn.net/wp/Snimek-obrazovky-2021-05-28-222529.png
- url: https://zslibchavycz.b-cdn.net/wp/Snimek-obrazovky-2021-05-28-222625.png
- url: https://zslibchavycz.b-cdn.net/wp/Snimek-obrazovky-2021-05-28-222706.png
- url: https://zslibchavycz.b-cdn.net/wp/Snimek-obrazovky-2021-05-28-222802.png
- url: https://zslibchavycz.b-cdn.net/wp/Snimek-obrazovky-2021-05-28-222834.png
- url: https://zslibchavycz.b-cdn.net/wp/Snimek-obrazovky-2021-05-28-222906.png
- url: https://zslibchavycz.b-cdn.net/wp/Snimek-obrazovky-2021-05-28-222928.png
- url: https://zslibchavycz.b-cdn.net/wp/Snimek-obrazovky-2021-05-28-222951.png
- url: https://zslibchavycz.b-cdn.net/wp/Snimek-obrazovky-2021-05-28-223211.png
- url: https://zslibchavycz.b-cdn.net/wp/Snimek-obrazovky-2021-05-28-223237.png
- url: https://zslibchavycz.b-cdn.net/wp/Snimek-obrazovky-2021-05-28-223339.png
- url: https://zslibchavycz.b-cdn.net/wp/Snimek-obrazovky-2021-05-28-223409.png
- url: https://zslibchavycz.b-cdn.net/wp/Snimek-obrazovky-2021-05-28-223433.png
- url: https://zslibchavycz.b-cdn.net/wp/Snimek-obrazovky-2021-05-28-223525.png
- url: https://zslibchavycz.b-cdn.net/wp/Snimek-obrazovky-2021-05-28-223549.png
tags:
- akce
---

V pátek 28. 5. 2021 jsme uspořádali přednášku **Chov exotických zvířat** pro naše mladší spolužáky na II. stupni. Mladý chovatel Tomáš Vodička nám přijel představit své živé miláčky, kterých má doma opravdu velké množství. Žáci na vlastní oči viděli krajtu, hroznýše, sklípkany, tarantuly, cizokrajné užovky, ….. aj. Ti odvážnější se se zvířetem i vyfotili. Dozvěděli jsme se spoustu zajímavých informací o jejich chovu. Třeba takovou suchozemskou želvu si můžete pořídit místo sekačky :-)   A zde něco o našem lektorovi:   Čtyřiadvacetiletý Tomáš Vodička z Herálce je nadšeným chovatelem zvířat, zejména těch terarijních. Jeho vášeň začala v době, kdy dostal své první zvíře. V pěti letech mu rodiče koupili křečka a tím odstartovali jeho zvířecí mánii.   „Už od mala mě rodiče vedli k lásce ke zvířatům. Chodil jsem s tátou na posed koukat na srnce a muflony už jako malý špunt. Láska k plazům a celkově k teraristice vzrostla asi v době, když jsme si pořídili satelit a já koukal na Animal Planet, na lovce krokodýlů – „Steva“ Irwina. V té době jsem chodil ještě na základní školu a doma byli hadi striktně zakázáni. Babičky a jiné příbuzenstvo vyhrožovali, že už za mnou nikdy nepřijedou. Teď to u mě vnímají jako návštěvu zoo,“ zavzpomínal na své chovatelské začátky Tomáš Vodička.
