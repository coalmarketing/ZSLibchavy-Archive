---
title: Distanční výuka ve třetí třídě 8. 1.
post_id: '50158'
date: '2021-01-08T19:07:56.000Z'
author: Mgr.Eva Adamcová
section:
  - Škola
images:
- url: https://zslibchavycz.b-cdn.net/wp/Anezka-a-Vojtik-2.jpg
- url: https://zslibchavycz.b-cdn.net/wp/Anezka-6.jpg
- url: https://zslibchavycz.b-cdn.net/wp/Jara-6.jpg
- url: https://zslibchavycz.b-cdn.net/wp/Kubik-J-4.jpg
- url: https://zslibchavycz.b-cdn.net/wp/Kubik-J1-3.jpg
- url: https://zslibchavycz.b-cdn.net/wp/Maty-N-3.jpg
- url: https://zslibchavycz.b-cdn.net/wp/Maty-N1-2.jpg
- url: https://zslibchavycz.b-cdn.net/wp/Verca-L-2.jpg
- url: https://zslibchavycz.b-cdn.net/wp/Verca-L1-2.jpg
- url: https://zslibchavycz.b-cdn.net/wp/Vojtik-C-2.jpg
tags:
- akce
---

Třeťáčci mají za sebou první týden distanční výuky v novém kalendářním roce 2021. Celý týden se svědomitě setkávali a pilně pracovali při pravidelných online hodinách. V tomto týdnu si v českém jazyce procvičovali a opakovali vyjmenovaná slova a slova příbuzná po Z a B a seznamovali se s vyjmenovanými slovy po L. V matematice jsme společně ukončili násobení a dělení 9 a průběžně fixovali celou malou násobilku. Při distanční výuce nechybělo ani online procvičování učiva na aplikaci www.umimeto.org. Čas jsme si našli i na čtení a procvičování učiva formou her. V prvouce jsme začali nové téma - lidské tělo. K seznamování s tímto tématem jsme využili krásný animovaný seriál "Byl jednou jeden život." Všem žákům třetí třídy i jejich rodičům velmi děkuji za skvělou spolupráci. Největší odměnou za poctivou práci je pro nás všechny sněhová nadílka, kterou nám příroda v tomto týdnu nadělila. Jak si zimní radovánky děti užívají můžete vidět na přiložených fotografiích :-) Eva Adamcová a kolektiv žáků 3. třídy 
