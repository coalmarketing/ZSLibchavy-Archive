---
title: Přehlídka strojírenských firem
post_id: '8211'
date: '2018-01-23T19:10:43.000Z'
author: Mgr.Zuzana Novotná
section: Škola
images:
- url: https://zslibchavycz.b-cdn.net/wp/IMG_0137.jpg
- url: https://zslibchavycz.b-cdn.net/wp/IMG_0138.jpg
- url: https://zslibchavycz.b-cdn.net/wp/IMG_0139.jpg
- url: https://zslibchavycz.b-cdn.net/wp/IMG_0141.jpg
- url: https://zslibchavycz.b-cdn.net/wp/IMG_0144.jpg
- url: https://zslibchavycz.b-cdn.net/wp/IMG_0145-e1516732833670.jpg
- url: https://zslibchavycz.b-cdn.net/wp/IMG_0147.jpg
tags:
- akce
---

Více než tři desítky strojírenských firem a technicky zaměřených škol se prezentovaly na "Přehlídce strojírenských firem", jejíž třetí ročník se konal v ústeckém Kulturním domě. Orlickoústecký region je ve velké míře zaměřen právě na strojírenský průmysl, a naši "osmáci" tak měli skvělou příležitost získat přehled o tom, které profese jsou aktuálně žádané. Na přehlídce se prezentovalo i několik technicky zaměřených škol, z nichž mnohé s firmami úzce spolupracují a nabízí studentům např. prospěchová stipendia, možnost studenstkých brigád i nabídku stálého zaměstnání ihned po absolvování příslušného oboru. K nejžádanějším profesím patří např. nástrojář, strojní mechanik, svářeč nebo technolog výroby. Poradenství na místě poskytovaly také pracovnice Úřadu práce Ústí nad Orlicí. Věřím, že přehlídka byla pro naše žáky inspirativním zážitkem a že jim poskytla zajímavé náměty k přemýšlení ohledně budoucího povolání. 
