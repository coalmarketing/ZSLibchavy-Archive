---
title: Sběr papíru - výsledky soutěže
post_id: '529'
date: '2009-06-23T00:00:00.000Z'
author: ZŠ &amp; MŠ Libchavy
section:
  - Škola
images: []
tags:
- aktuality
---

Od začátku letošního školního roku jsme, v rámci zapojení do programu Ekoškola, na naší škole od žáků a jejich rodičů pravidelně vybírali starý papír. Nedobrá situace na trhu s papírem nás v lednu donutila sběr papíru přerušit a vzhledem k tomu, že zatím nedošlo ke zlepšení, nemohli jsme sběr papíru již v letošním školním roce obnovit. Výsledky, které ukazují velké množství vybraného papíru, jsou tedy po čtyřech sběrových týdnech v říjnu až lednu. Celkem jsme ve škole nasbírali 9 500 kilogramů papíru, což znamená ušetření přibližně 160 stromů v naší přírodě. Za papír jsme získali 8 095,- Kč. Finanční prostředky využijeme následovně: (1) 3 120,- Kč do programu Adopce na dálku, (2) cca 2 500,- Kč na odměny pro nejlepší třídy a jednotlivce a (3) cca 2 500,- Kč na zlepšení prostředí školy pro naše žáky (pravděpodobně příspěvek na herní stůl). Výsledky: (1) třídy: 6. třída s průměrem 104 kg na jednoho žáka a 4. třída s průměrem 77,0 kg. (2) jednotlivci: 1. stupeň: Tomáš Horníček 403 kg, Michal Lukeš 372 kg, Kateřina Velínská 363 kg, 2. stupeň: Filip Motyčka 356 kg, Dominik Beran 349 kg, Marek Zahradník 288 kg. 

Děkujeme všem, kteří papír do školy vozili. Dojde-li ke zlepšení na trhu, budeme vás informovat a papír od září znovu vybírat.
