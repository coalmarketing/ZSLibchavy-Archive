---
title: Český den proti rakovině – Květinový den
post_id: '322'
date: '2015-05-11T00:00:00.000Z'
author: ZŠ &amp; MŠ Libchavy
section: Škola
images: []
tags:
- aktuality
---

Ve středu 13. 5. se na území naší obce uskuteční veřejná sbírka Květinový den. V rámci celostátního Českého dne proti rakovině, budou žáci 9. ročníku naší základní školy v obci prodávat žluté kvítky měsíčku lékařského a také rozdávat informační letáky o prevenci rakoviny. Letošní ročník je zaměřen na prevenci rakoviny rozmanitých nádorů pohlavního ústrojí, v jejichž výskytu se Česká republika řadí na přední místa v Evropě.

Veřejnou sbírku organizuje od roku 1997 Liga proti rakovině a její výtěžek, který je každoročně několik milionů korun, je věnován na zlepšení života nemocných, na nákup diagnostických přístrojů a na preventivní programy této zhoubné nemoci. V předchozích šesti letech získali žáci naší školy do projektu částku přesahující 40 tisíc korun.

Žluté kvítky si můžete koupit od 11:00 do přibližně 15:00 např. před školou a obchodem, před restaurací Džbán, několik dvojic žáků naší školy bude také po celou dobu procházet obcí. Minimální částka za jeden kvítek je 20,- Kč. Děkujeme všem, kteří budou ochotni přispět.
