---
title: Zapojení naší školy do projektu Klíčový rok
post_id: '430'
date: '2012-02-24T00:00:00.000Z'
author: ZŠ &amp; MŠ Libchavy
section: Škola
images: []
tags:
- aktuality
---

Naše škola se v následujících měsících zapojí do projektu Klíčový rok, který organizuje občanské sdružení Prázdninová škola Lipnice. Podařilo se nám uspět ve výběrovém řízení a získat tak pro žáky naší školy možnost zúčastnit se zajímavého programu. Hlavní náplní projektu bude pětidenní pobyt žáků 7. třídy na statku Bukáček v CHKO Žďárské vrchy a následné vytvoření týmových projektů na zvolené téma, které budou součástí interaktivního portálu projektu Klíčový rok. Během uvedeného týdne se žáci naší školy i jejich učitel podrobně seznámí se zážitkovou pedagogikou. Celý zážitkový kurz bude žákům hrazen z prostředků projektu (v hodnotě cca 50 tisíc Kč), sami hradí pouze dopravu.
