---
title: Sběr papíru - začátek 2. pololetí
post_id: '329'
date: '2015-03-17T00:00:00.000Z'
author: ZŠ &amp; MŠ Libchavy
section:
  - Škola
images: []
tags:
- aktuality
---

Máme za sebou 1. pololetí školního roku a také první sběrový týden pololetí druhého. Ten byl prozatím týdnem nejúspěšnějším, v únoru přibyly necelé 3 tuny starého papíru! Děkujeme všem, kteří stále aktivně sbírají a pomáhají nám v naší snaze.  
**U příležitosti pololetního vysvědčení jsme ocenili žáky s největším dovezeným množství papíru, a to na prvním i druhém stupni naší školy. Celkem bylo odměněno 8 žáků, kteří obdrželi knihy a stolní hry, v celkové hodnotě 2 700,- Kč**. Od února začíná soutěž jednotlivců znovu, soutěž tříd pokračuje plynule dál až do konce školního roku.  
V tuto chvíli máme sesbíráno 14 016 kilogramů starého papíru. Průměr na každého žáka naší školy tak činí 63 kilogramů.

Za cca 5 tisíc Kč jsme zakoupili nádoby na papír do všech tříd školy, za zhruba stejnou sumu pak stolní fotbal na chodbu 1. stupně.

**Skvělá zpráva k nám doputovala z daleké Indie. Ruben Raj, kterého jsme šest let podporovali v jeho studiích částkou 5 tisíc Kč za rok, dokončil studium střední školy a našel si práci.** Udělalo nám to velkou radost, jeden lidský osud, který by se bez naší snahy možná neodvíjel tak dobře. Část peněz získaných sběrem papíru chceme i nadále věnovat na něco prospěšného, proto hledáme, kam nebo komu budeme výtěžek směřovat v dalších letech. Za případná doporučení budeme rádi.
