---
title: Den otevřených dveří ve firmě Bühler CZ s.r.o. Žam
post_id: '347'
date: '2014-11-04T00:00:00.000Z'
author: ZŠ &amp; MŠ Libchavy
section: Škola
images: []
tags:
- aktuality
---

**Vážení rodiče,**

dovolte, abychom Vám i Vašim žákům posledních ročníků nabídli zážitek – jeden den v naší firmě. Může jim pomoci při jejich rozhodování o výběru odborného učiliště nebo střední školy pro uvažované budoucí povolání.

Případné adepty o studium technických oborů – a nejen je – budeme rádi inspirovat. Mohou si zažít, jak se v dnešní moderní strojírenské firmě pracuje a jak funguje. Naše firma má v regionu stoleté kořeny. Poslední roky se dynamicky rozvíjí, a proto máme trvale zájem o kvalifikované pracovníky. Naši lidé zanechávají své otisky na výrobcích do Indie, Afriky, Brazílie a jiných dalekých zemí. Práci u nás najdou ti, kteří budou dobře chtít zvládnout své řemeslo. Při nástupu jim pomůžeme v našem vlastním tréninkovém středisku.

Zveme Vaše žáky II. stupně i jejich rodiče na

**Techné – den otevřených dveří Bühler CZ**

**nejen pro žáky se zájmem o techniku a své budoucí uplatnění**.

**Akce se bude konat v  sobotu dne 15. 11. 2014 v době od 8,30 do 11,00 hodin **

**v  prostorách firmy Bühler CZ s.r.o. v Žamberku, Nádražní 696.**

 

V průběhu návštěvy Vaši žáci i jejich rodiče získají zážitek z pracovního dne v našich provozech na obrábění kovů, zpracování plechů a montáže průmyslových výrobků, z pracoviště kontroly kvality s nejmodernější měřicí technikou.  Žáci sami si budou moci zkusit smontovat výrobek podle návodu. Odpovíme také na otázky týkající se uplatnění učňů a studentů škol v našem podniku nebo obecně ve strojírenských firmách.

Na Techné se představí vlastní prezentací střední školy a odborná učiliště, jejichž absolventi jsou často našimi spolupracovníky. Závěrem čeká každého návštěvníka malé občerstvení a upomínkový dárek.

Z organizačních důvodů Vás také prosíme o vyplnění přiložené tabulky zájemců o návštěvu Techné, kterou nám, prosím, především z důvodu zajištění dopravy a vstupu na Vašich třídních schůzkách vyplňte. Děkujeme.

Za Vaši ochotu a spolupráci Vám srdečně děkujeme a těšíme se na Vás.

S pozdravem

                Ing. Jiří Appeltauer, generální ředitel
