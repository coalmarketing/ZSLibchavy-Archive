---
title: Zeměpisná olympiáda - okresní kolo
post_id: '332'
date: '2015-02-25T00:00:00.000Z'
author: ZŠ &amp; MŠ Libchavy
section: Škola
images: []
tags:
- aktuality
---

V úterý 24. 2. 2015 pořádala naše škola okresní kolo zeměpisné olympiády. Přijelo celkem 56 žáků základních škol a 5 studentů škol středních. Za těmito reprezentanty jednotlivých škol skončilo ve školních kolech téměř 500 jejich spolužáků – ve školních kolech zeměpisné olympiády se účastnilo celkem 545 dětí. Okresního kola se zúčastnilo 15 základních škol a 5 gymnázií. V kategorii A (6. tř.) zvítězil Michal Klouček ze základní školy v Dolní Čermné, Matouš Vojtíšek obsadil deváté místo ze šestnácti účastníků. V kategorii B (7. tř.) zvítězila Petra Suchá ze ZŠ Dobrovského v Lanškrouně, Ondra Kulhavý byl na devátém místě z devatenácti soutěžících.  Heřman Růžek z gymnázia v Lanškrouně zvítězil v nejvíce obsazené kategorii C (8. + 9. tř.) a získal nejvíc bodů ze všech účastníků – svou účast v okresním kole ozdobil ziskem 95,5 bodů z celkových 100 možných bodů. Kategorii středních škol vyhrál Ladislav Semrád z gymnázia Vysoké Mýto.
