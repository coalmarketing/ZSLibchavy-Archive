---
title: Sběr papíru
post_id: '57501'
date: '2021-05-18T14:39:19.000Z'
author: Mgr.Petr Kulhavý
section:
  - Škola
images: []
tags:
- aktuality
---

V září proběhly dva sběrové týdny a v nich se podařilo sebrat **1 648** **kilogramů** starého papíru. Po loňské distanční výuce, kdy samozřejmě i tradiční sběr papíru musel probíhat velmi netradičně, zkoušíme navázat na pravidelné sběrové týdny. **V září odevzdal každý žák naší školy v průměru 7 kg papíru, což je zhruba polovina toho, co jsme zvládli vybrat v posledním předcovidovém roce**. Je tedy určitě v našich silách třídění a odevzdávání papíru zvýšit, o což prosíme všechny, kdo se nezapojují. Současně děkujeme všem rodičům žáků za jejich ochotu děti ve sbírání podporovat. Je nám jasné, že jde často o starost navíc a proto si Vaší podpory vážíme. Pomáháte nám tak vést děti k tomu, co je cílem celé akce, tedy nebýt lhostejný k věcem kolem sebe, snažit se věci kolem sebe pozitivně ovlivňovat. Děti vidí, že svou aktivitou mohou sami nějak pomáhat a to je určitě dobře.   **Stále platí, že sběr mohou ve škole odevzdávat i rodiče z obou našich mateřských školek.** Označte jej prosím nápisem MŠ-HL nebo MŠ-DL a i Vaše školka pak obdrží část získaných finančních prostředků. **I nadále můžete kromě papíru ve škole odevzdávat vybité baterie, drobná elektrozařízení, použité cartridge a tonery.** Stejně jako v předchozích letech **sbíráme sušenou pomerančovou a citronovou kůru a ve třídách také hliník.**   **** Při ekologickém nakládání se surovinami je třeba pamatovat, že **recyklace je až posledním krokem** , který by měl být naprostou samozřejmostí. Před ním jsou ještě **dvě velmi důležité „R“**. Množství odpadu, které vytváříš **R** edukuj. Tedy **vytvářej co nejméně odpadu** , nekupuj např. výrobky, které jsou jen na jedno použití. Druhým krokem v našem nakládání s věcmi by pak měl být princip **R** euse, který volá po tom, abychom **věci používali opakovaně.**   Ve snaze umožnit všem rodičům co nejširší možnost podpory naší školy, jsme navázali spolupráci s firmou [Rycycling – kovové odpady](http://www.kovove-odpady.cz/usti-nad-orlici) z Ústí nad Orlicí a můžete tak **odevzdávat ve prospěch naší školy starý papír (ideálně odděleně noviny+časopisy+letáky a obalové materiály/kartony), hliník, ocel a další barevné kovy přímo ve sběrně surovin.** Provozovnu naleznete v Ústí nad Orlicí na adrese Lázeňská 1540. Provozní doba je od pondělí do pátku od 7.00 do 11.00 a 11.30 do 15.30. V sobotu pak od 8.00 do 11.00. Při odevzdání jakýchkoliv surovin ve prospěch naší školy prosím nahlaste název školy, a pokud chcete, aby se odevzdaný papír počítal také do naší školní soutěže, tak také jméno žáka a třídy. Podle vzájemné smlouvy pak bude škola pravidelně dostávat jak finanční prostředky za odevzdané suroviny, tak jmenný přehled žáků, ve prospěch kterých suroviny odevzdáte.   Větší množství papíru můžete do školy dovést i mimo sběrové týdny, po telefonické domluvě s p.uč. Kulhavým – 465582203. **SBĚROVÝ TÝDEN V ŘÍJNU: 18. 10. – 22. 10.**
