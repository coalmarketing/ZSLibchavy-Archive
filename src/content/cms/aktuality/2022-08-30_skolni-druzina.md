---
title: Školní družina
post_id: '76601'
date: '2022-08-30T10:25:12.000Z'
author: lic. Pavlína Vítková,Dis.
section:
  - Družina
images: []
tags:
- aktuality
---

Milí rodiče! Prázdniny pomalu, ale jistě končí a my (a doufáme že i vy a žáci) se těšíme na první školní den. Přípravy jsou v plném proudu a níže máte malou ochutnávku z naší celoroční hry a toho, co nás čeká v měsíci září. **Celoroční hra školní družiny školní rok 2022/2023** **DRUŽINOBRANÍ aneb od každého něco** Letošní rok bychom s žáky chtěli prolétnout tématy a akcemi, které jsme ve družinách měli i neměli. To, co jsme již dělali, si připomeneme a nové rádi objevíme. Ač to vypadá, že se na nic konkrétně nezaměříme, není to pravda. „Jak milý tvor je člověk, když je člověkem.“ (Menandros řecký dramatik -342 - -291 př. n. l.). Tento citát nás bude po celý rok provázet. Aby byl člověk člověkem, měl by se chovat dle určitých pravidel a Etiketa je to, co nás bude letos zajímat. Spousta lidí v dnešní době neví, jak se chovat a je důležité, aby právě děti už od mala věděly, co se smí a nesmí, jak se chovat ve společnosti, co je slušnost apod. Informace budeme čerpat od mistra etikety Ladislava Špačka – z jeho knih a videí a z různých pracovních listů. Věříme, že se to žákům bude líbit a v červnu budou ozdobou společnosti:-). Každý týden se naučíme jeden jazykolam. Na konci měsíce bude vždy uspořádána soutěž s jazykolamy. Každý měsíc bude vyhlášena výtvarná soutěž na dané téma. **ZÁŘÍ Dokážu to!** KK - Poznáváme nové prostředí. (družina, škola), seznamujeme se s kamarády a pravidly, která platí v ŠD, co smíme a nesmíme poučení o bezpečném chování v ŠD a okolí, učíme se sebeobsluze v jídelně, v šatně - rozvoj samostatnosti, Čas sklizně VČ, PČ - Moje vlajka, Mé jméno, - kreslíme, malujeme, tvoříme JČ – Velmistr E – Návrat do království etikety, Ferda a jeho mouchy, Easy english PH - Sportovní seznamovací odpoledne na dětském hřišti - Ukaž, co umíš!, jóga HUČ – hudební nástroje ve školní družině – jen si mě vyzkoušej, dětské písně, co všichni známe **AKCE - Zpívá celá družina - pěvecká soutěž - 30. 9. od 13. 00 hod do 14. 30 hod (proběhne s žáky ve družinkách).** Paní vychovatelky Pája a Světlanka
