---
title: Den otevřených dveří v 1. třídě
post_id: '14642'
date: '2018-03-27T20:17:49.000Z'
author: Mgr.Iva Kittlitz
section: Škola
images: []
tags:
- aktuality
---

V úterý 27. března naši 1. třídu navštívili paní učitelky se žáčky z obou libchavských školek. Donesli nám krásnou jarní kytičku, která nám nyní zdobí třídu. Předškoláci si vyzkoušeli, jaké to je, sedět ve školních lavicích. Na tabuli přiřazovali k číslům správný počet zeleniny, s pomocí prvňáčků pracovali ve skupinkách, kde poznávali zvířátka, společně si zazpívali a procvičili jazyk při jazykolamech. Velký úspěch sklidila pohybová hra ,,Hoky koky“ . Na závěr si vybarvili velikonoční obrázek, který si společně se sladkou odměnou odnášeli domů. Bylo to prima dopoledne, které jsme si všichni s radostí užili. Iva Kittlitz  
