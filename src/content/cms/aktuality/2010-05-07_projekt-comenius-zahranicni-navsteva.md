---
title: Projekt  COMENIUS - zahraniční návštěva
post_id: '497'
date: '2010-05-07T00:00:00.000Z'
author: ZŠ &amp; MŠ Libchavy
section: Škola
images: []
tags:
- aktuality
---

_**Ve dnech 10. - 14. 5 . 2010 navštíví naši školu 11 pedagogů, 2 maminky a 14 žáků z Belgie,  Dánska, Irska a Maďarska v rámci projektu Comenius**_

 

Do tohoto projektu, pod záštitou EU, který vyhlásila Národní agentura pro evropské vzdělávací programy Comenius, jsme se přihlásili v roce 2008. Během dvou let jsme navštívili  Dánsko - město Esbjerk, Belgii - Brügge, Irsko - Galway a Maďarsko - Törökszentmiklos.

14 žáků a 2 maminky budou ubytovány v rodinách našich žáků, učitelé v penzionu Bakara. Pro hosty jsme připravili bohatý program - prohlídka školy, obou školek a Obecního úřadu, sportovní odpoledne pro žáky, pletení z pedigu a malování na hedvábí pro pedagogy, pobyt v Cakli, koncert Libchaváčku a Racing Singers  v kostele sv.Mikuláše, návštěva Pardubic - večeře, celodenní výlet  \- Toulovcovy Maštale a Litomyšl. Celý pobyt zakončíme ve čtvrtek na Habřince, kde od 18 hodin proběhne slavnostní večer, na kterém bude celý dvouletý projekt ukončen.

Děkujeme všem, kteří finančně nebo věcnými dary podpořili naši akci 

 
