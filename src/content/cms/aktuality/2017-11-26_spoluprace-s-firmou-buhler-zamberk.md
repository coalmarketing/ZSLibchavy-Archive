---
title: Spolupráce s firmou Bühler Žamberk
post_id: '6367'
date: '2017-11-26T21:37:49.000Z'
author: Mgr.Zuzana Novotná
section:
  - Škola
images: []
tags:
- aktuality
---

V letošním školním roce navázala naše škola spolupráci se společností Bühler Žamberk. Firma škole dodává kovový materiál, se kterým naši žáci pracují v hodinách pracovních činností. Děti tak poznávají, jaké má kov vlastnosti a jak se liší práce s ním od opracování např. dřeva. V neposlední řadě pak získávají cenné zkušenosti, jež mohou v budoucnu využít, ať už při nejrůznějších dovednostních soutěžích, kterých se naše škola pravidelně zúčastňuje, nebo při volbě své budoucí profese. První výrobky, které vzešly z této spolupráce, uvidíte a budete si moci zakoupit na tradičním Vánočním jarmarku. Děkujeme firmě Bühler Žamberk za dosavadní spolupráci. Kolektiv vyučujících pracovních činností. 
