---
title: Adopce na dálku
post_id: '553'
date: '2009-04-21T00:00:00.000Z'
author: ZŠ &amp; MŠ Libchavy
section: Škola
images: []
tags:
- aktuality
---

S velkou radostí Vám oznamují osmáci, řečená kuřata, že vedení školy schválilo projekt "Adopce na dálku". Naším cílem je finančně podpořit malého indického chlapečka, který pochází z chudé rodiny a jeho rodiče nemají takřka vůbec žádné vzdělání. Tak proč nedat šanci klukovi vzdělat se, aby nemusel po zbytek života zůstat na poli s rýčem? Budeme mít možnost si s ním jen dvakrát ročně dopisovat, jelikož je to technicky velmi těžké. Finance na projekt se budou shromažďovat z výtěžků různých akcí školy, např. Vánočního jarmarku, sběru papíru, Netradičního setkání..... Věříme, že tímto předvánočním dárkem bude o jednoho šťastnějšího člověka na světě víc. 

František Horníček 

Chtěla bych poděkovat dívkám - Janě Rejentové za vytvoření prezentace, Marcele Diblíkové,Natce Řehákové a Ivaně Jetonické za seznámení všech žáků s tímto projektem. Každoroční částka na adopci bude činit 5 000 Kč. Velmi nás těší, že se žáci rozhodli podporovat vzdělání malého Rubbena Raje z Indie nejen symbolickou desetikorunou, ale přičiní se vlastní prací na celkové částce. Bližší informace najdete na těchto webových stránkách v dokumentech školy.
