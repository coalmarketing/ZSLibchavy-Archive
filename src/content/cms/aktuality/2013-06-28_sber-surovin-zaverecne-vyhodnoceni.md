---
title: Sběr surovin - závěrečné vyhodnocení
post_id: '386'
date: '2013-06-28T00:00:00.000Z'
author: ZŠ &amp; MŠ Libchavy
section:
  - Škola
images: []
tags:
- aktuality
---

V letošním školním roce jsme ve škole **sesbírali rekordních 20  940 kilogramů starého papíru**. Průměr na jednoho žáka naší školy tak činí téměř 120 kilogramů. Toto množství je opět vyšší, než v loňském rekordním školním roce. **Recyklace, tedy znovunavrácení do oběhu, takového množství papíru znamená záchranu přibližně 1 260 stromů v  naší přírodě** (1 tuna recyklovaného papíru nahradí přibližně 60 stromů). V souvislosti s vývojem na trhu, kdy výrazně vzrostly výkupní ceny druhotných surovin, můžeme i finančně hovořit o nejúspěšnějším roce ve sběru papíru. Letos jsme **sběrem starého papíru vydělali pro naši školu 34  305,- Kč**. Připočteme-li k tomu **1 915,- Kč** za **126 kg sušené pomerančové a citrónové kůry** **a 893,- Kč** za **58 kg hliníku** , který žáci sbírali v každé z našich tříd, dostáváme se k sumě **37  113,- Kč**, která je pro naši školu velmi významná. K ochraně prostředí kolem nás přispíváme také **sběrem použitých baterií** , kterých jsme letos odevzdali **51 kg** , a také **sběrem vysloužilých drobných elektrozařízení** , kterých jsme odevzdali **28 kg**. Za získané body jsme získali papír do tiskáren a rukavici na softball.

Ke zvýšení množství vybraného papíru přispěla také letošní novinka, sběrový den a také dobré zapojení dětí, respektive jejich rodičů a učitelek, z mateřských škol. **MŠ DL odevzdala 1  357 kilogramů a MŠ HL 1 244 kilogramů. **V průměru jsme letos za 1 kilogram papíru obdrželi 1,50 Kč **a MŠ DL tak obdrží sumu 2  036,- Kč a MŠ HL obdrží 1 866,- Kč.**

Za získané finanční prostředky si můžeme dovolit setrvat již páým rokem v projektu Adopce na dálku, kde částkou 5 000,- Kč ročně (ze sběru 3 000,-) podporujeme indického chlapce Rubena v jeho přístupu ke vzdělání. Nejlepší třídy budou mít k dispozici celkovou částku 2 000,- k utracení dle vlastního uvážení. Nejaktivnější sběrači z 1\. i 2. stupně obdrží při závěrečném vysvědčení ceny v celkové hodnotě kolem 3 000,- Kč. Využití ostatních prostředků – cca 25 000, bude dáno ke zvážení žáků, učitelů a vedení školy na začátku příštího školního roku.                                 

**Prosíme zároveň všechny naše podporovatele, aby papír sbírali i o prázdninách, v  září pokračujeme - první sběrový týden bude 2.9. - 6.9.!**
